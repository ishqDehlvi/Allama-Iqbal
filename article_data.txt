Title: ایشیا کپ: پاکستان نے سپر فور مرحلےکا پہلا میچ جیت لیا
Article URL: https://jang.com.pk/news/1265873
Description: ایشیا کپ کے سُپر فور مرحلے کے پہلے میچ میں پاکستان نے بنگلادیش کو 7 وکٹوں سے شکست دے دی۔قذافی اسٹیڈیم لاہور میں کھیلے گئے میچ میں پاکستان نے بنگلادیش کے 194 رنز کے ہدف کو 3 وکٹوں کے نقصان پر 39 اعشاریہ 3 اوورز میں حاصل کرلیا۔ٹاس جیت کر بیٹنگ کا فیصلہ کرنے والی بنگلادیشی ٹیم 38 اعشاریہ 4 اوورز میں 193 رنز پر آل آؤٹ ہوگئی تھی، یوں پاکستان کو 194 رنز کا ہدف ملا۔ہدف کے تعاقب میں پاکستان کی پہلی وکٹ 35 کے اسکور پر گری جب فخر زمان 20 رنز بناکر شریف السلام کی گیند پر آؤٹ ہوگئے۔گرین شرٹس کی دوسری وکٹ 74 کے اسکور پر گری، بابر اعظم صرف 17 رنز بناکر تسکین احمد کی گیند پر بولڈ ہوگئے۔تیسرے آؤٹ ہونے والے کھلاڑی اوپنر امام الحق تھے، 159 کے اسکور پر وہ 78 رنز بناکر بولڈ ہوگئے، ان کی وکٹ حسن مرزا کے حصے میں آئی۔امام الحق نے 84 گیندوں کا سامنا کیا اور اس دوران 4 چھکے اور 5 چوکے لگائے تھے، انہوں نے محمد رضوان کے ساتھ مل کر تیسری وکٹ پر 85 رنز کی شراکت قائم کی۔بعد ازاں محمد رضوان نے آغا سلمان کے ساتھ مل کر 40 رنز کی ناقابل شکست پارٹنر شپ بنائی، دونوں کھلاڑی بالترتیب 63 اور 12 رنز پر ناٹ آؤٹ واپس لوٹے۔ٹاس جیت کر بیٹنگ کا فیصلہ کرنے والی بنگلادیشی ٹیم کی ابتدائی 4 وکٹیں صرف 47 رنز پر گر گئیں، مہدی حسن مرزا صفر، لٹن داس 14 رنز کو نسیم شاہ اور شاہین آفریدی نے میدان بدر کیا۔اگلے دو کھلاڑیوں اوپنر محمد نعیم 20 اور توحید ہردوئے 2 رنز کو حارث روف نے میدان چھوڑنے پر مجبور کردیا۔پانچویں وکٹ پر کپتان شکیب الحسن اور سینئر بیٹر مشفیق الرحیم نے 120 گیندوں پر 100 رنز کی شراکت قائم کی، اس دوران دونوں ہی کھلاڑیوں نے اپنی اپنی نصف سنچریاں مکمل کیں۔میچ کے دوران شکیب الحسن نے 53 گیندوں پر 7 چوکوں کی مدد سے نصف سنچری بنائی، جو اُن کے ایک روزہ کیریئر کی 54ویں نصف سنچری رہی۔وہ پاکستان کے خلاف اہم میچ میں بنگلادیش کے آؤٹ ہونے والے پانچویں کھلاڑی تھے، 147 کے مجموعے پر شکیب الحسن کو 53 کے انفرادی اسکور پر فہیم اشرف نے پویلین کی راہ دکھائی۔چھٹی وکٹ پر شمیم حسین نے مشفق الرحیم کے ساتھ مل کر اسکور میں 27 رنز کا اضافہ کیا، 174 کے مجموعے پر افتخار احمد نے امام الحق کی مدد سے شمیم حسین کو 16 کے انفرادی اسکور پر قابو کرلیا۔مشفق الرحیم نے 64 رنز کی باری کے دوران 5 چوکے لگائے، انہیں 190 کے اسکور پر حارث روف نے محمد رضوان کی مدد سے شکار کرلیا، یوں اننگز کی بڑی اور اہم ترین وکٹ بھ فاسٹ بولر کے نام رہی۔اس کے بعد آخری تین کھلاڑی صرف 3 رنز کے اضافے کے ساتھ ہی میدان چھوڑ گئے، گرین شرٹس کے حارث روف نے 4، نسیم شاہ نے 3 جبکہ شاہین آفریدی، افتخار احمد اور فہیم اشرف نے 1،1 وکٹ اپنے نام کی۔ اس سے قبل لاہور میں قذافی اسٹیڈیم میں ٹاس کے بعد گفتگو کرتے ہوئے بنگلادیش کرکٹ ٹیم کے کپتان شکیب الحسن نے کہا کہ اگر ہم زیادہ رنز بناتے ہیں تو اس سے مخالف ٹیم پر دباؤ پڑے گا۔شکیب الحسن نے کہا کہ ہم نے افغانستان کے خلاف جو کچھ کیا اسے دہرانا چاہتے ہیں لیکن ہمیں دنیا کی نمبر ون ٹیم کا سامنا ہے اس لیے ہمیں اپنا بہترین کھیل کھیلنے کی ضرورت ہے۔اس موقع پر پاکستان کرکٹ ٹیم کے کپتان بابر اعظم نے کہا کہ ہم بھی پہلے بیٹنگ ہی کرتے، گزشتہ رات ہم نے دیکھا کہ حالات نے فاسٹ بولرز کی مدد کی، میچ جیتنے کی کوشش کریں گے۔پاکستان ٹیمآج کے میچ کے لیے پاکستان ٹیم میں کپتان بابر اعظم، نائب کپتان شاداب خان، فخر زمان، امام الحق، سلمان علی آغا، افتخار احمد، محمد رضوان، فہیم اشرف، نسیم شاہ، شاہین آفریدی اور حارث رؤف شامل ہیں۔
Image URL: https://jang.com.pk/assets/uploads/updates/2023-09-06/1265873_082611_updates.jpg

Title: قومی اداروں کی نجکاری تیز کرنے کا حکم
Article URL: https://jang.com.pk/news/1265932
Description: نگراں وزیراعظم انوار الحق کاکڑ نے کہا ہے کہ خسارے میں رہنے والے قومی اداروں کی نجکاری تیز کی جائے، پیداوار بڑھانے کے لیے قومی صنعتی پالیسی جلد تشکیل دی جائے۔نگراں وزیراعظم نے ان خیالات کاا ظہار اسلام آباد میں منعقدہ ایف بی آر اور نجکاری ڈویژن کے اجلاس کے دوران کیا۔اجلاس میں ایف بی آر اور نجکاری ڈویژن کی کارکردگی پر تفصیلی بریفنگ دی گئی۔دوران اجلاس انوار الحق کاکڑ نے مزید کہا کہ تمام وفاقی وزارتیں نجکاری ڈویژن کے ساتھ مکمل تعاون کریں۔ نقصان میں جانےوالی قومی اداروں کی نجکاری کا عمل تیز تر کیا جائے۔نگراں وزیراعظم نے کہا کہ ٹیکس نیٹ بڑھانا حکومت کی ترجیحات میں شامل ہے، ایف بی آر حکومتی مشینری کا اہم حصہ ہے۔اُن کا کہنا تھا کہ ٹیکس اصلاحات کےلیے تمام متعلقہ ادارے مل کر کام کریں، ٹیکس ڈاکومینٹیشن پر وفاق اور صوبوں کے درمیان روابط بہتر بنانے کی ضرورت ہے۔
Image URL: https://jang.com.pk/assets/uploads/updates/2023-09-06/1265932_082830_updates.jpg

Title: فیصل واوڈا کی ڈالر سے متعلق بڑی پیشگوئی
Article URL: https://jang.com.pk/news/1265945
Description: سابق وفاقی وزیر فیصل واوڈا کا کہنا ہے کہ آرمی چیف کی ہدایات پر اقدامات سے ڈالر کی قیمت کم ہوئی، قیمت میں 15، 16 روپے فرق آیا، چند روز میں مزید 10روپے فرق آئے گا۔جیو نیوز کے پروگرام کیپٹل ٹاک میں گفتگو کرتے ہوئے فیصل واوڈا نے کہا کہ آج پاکستانی قوم کے لیے اچھا دن ہے، 35 سال سے لیڈرشپ کے نام پر کرپٹ ٹولے سے قوم کی جان چھڑوانی ہوگی۔فیصل واوڈا نے کہا کہ اس کرپٹ ٹولے سے جان چھڑوائیں پاکستان سونا اگلنے لگے گا، پرویز مشرف کے دور میں پاکستان سونا اگل رہا تھا۔سابق وفاقی وزیر نے یہ بھی کہا کہ عام انتخابات شاید جنوری 2024 میں ہوجائیں۔  پروگرام میں شریک پاکستان تحریک انصاف (پی ٹی آئی) کے وکیل شعیب شاہین  نے کہا کہ آئین اور قانون کی بالا دستی کے بغیر کوئی ملک نہیں چل سکتا، عوام کا اعتماد نہ ہو تو اس ملک میں کوئی سرمایہ کاری کرے گا؟شعیب شاہین نے کہا کہ ڈالر کی قیمت آج کم ہوئی ہے تو بڑھی کیسے اس کی بھی تحقیقات کریں۔
Image URL: https://jang.com.pk/assets/uploads/updates/2023-09-06/1265945_085229_updates.jpg

Title: علی سواتی کی بنائی ہوئی زپ لائن واپڈا نے اکھاڑ دی
Article URL: https://jang.com.pk/news/1265947
Description: الائی چیئر لفٹ آپریشن میں بچوں کو ریسکیو کرنے والے ہیرو علی سواتی کی زپ لائن واپڈا نے اکھاڑ دی۔واپڈا نے خان پور ڈیم پر نصب زپ لائن کو تجاوزات قرار دیتے ہوئے کہا کہ ضلع ہری پور میں 70 تجاوزات ختم کی ہیں، علی سواتی کے خلاف ٹارگٹڈ کارروائی نہیں کی۔علی سواتی کا کہنا ہے کہ زپ لائن واپڈا کی نہیں، مقامی شخص کی زمین پر لگائی، واپڈا کی مداخلت پر عدالت سے حکم امتناع لے رکھا تھا، کارروائی سے ساڑھے 3 کروڑ روپے کا نقصان ہوا اور کئی ملازمین بے روزگار ہوگئے۔انہوں نے حکومت سے نقصان کا ازالہ کرنے کی اپیل کی ہے۔محمد علی سواتی نے الائی میں چیئر لفٹ میں پھنسے طلبا کو بچانے کے لیے ریسیکیو آپریشن میں اہم کردار ادا کیا تھا، نگراں وزیراعظم انوار الحق کاکڑ نے انہیں تعریفی سند بھی دی تھی۔
Image URL: https://jang.com.pk/assets/uploads/updates/2023-09-06/1265947_085611_updates.jpg

Title: بابر اعظم نے ویرات کوہلی کا ایک اور ریکارڈ توڑ دیا
Article URL: https://jang.com.pk/news/1265933
Description: پاکستان کرکٹ ٹیم کے کپتان بابر اعظم نے بھارت کے سابق کپتان ویرات کوہلی کا ایک اور ریکارڈ توڑ دیا ہے۔ایشیا کپ سپر فور کے پہلے میچ کے دوران بابر اعظم بطور کپتان تیز ترین 2 ہزار رنز بنانے والے پلیئر بن گئے ہیں۔پاکستانی کپتان نے یہ سنگ میل 31 اننگز میں عبور کیا جبکہ ویرات کوہلی نے بطور کپتان 36 اننگز میں 2 ہزار رنز مکمل کیے تھے۔بابر اعظم نے لاہور میں بنگلادیش کے خلاف جاری میچ کے دوران جیسے ہی چھٹا رن لیا، وہ بطور کپتان تیز ترین 2 ہزار رنز بنانے والے بیٹر بن گئے۔بطور کپتان 2 ہزار رنز کا سنگ میل جنوبی افریقا کے اے بی ڈی ویلیئرز نے 41، مائیکل کلارک نے 47 جبکہ بھارت کے مہندر سنگھ دھونی اور انگلش ٹیم کے مورگن نے 48، 48 اننگز میں عبور کیا تھا۔
Image URL: https://jang.com.pk/assets/uploads/updates/2023-09-06/1265933_073654_updates.jpg

Title: پرویز الہٰی کے بیان پر چوہدری سالک کا رد عمل آگیا
Article URL: https://jang.com.pk/news/1265941
Description: چوہدری سالک نے کہا ہے کہ پورے پاکستان اور پاکستان تحریک انصاف (پی ٹی آئی) کو معلوم ہے وزیر بننے کا شوق کسے تھا، چوہدری شجاعت ان کے اصرار پر 3 بار پی ٹی آئی چیئرمین کے پاس گئے کہ مونس کو وزیر بنا دو۔پاکستان مسلم لیگ (ق) کے رہنما اور چوہدری شجاعت کے بیٹے چوہدری سالک نے سابق وزیراعلیٰ پنجاب پرویز الہٰی کے بیان پر رد عمل دے دیا۔چوہدری سالک نے کہا کہ پرویز الہٰی کے اصرار پر پاکستان ڈیموکریٹک موومنٹ (پی ڈی ایم) سے ان کے لیے وزارت اعلیٰ مانگی۔رہنما ق لیگ نے مزید کہا کہ مجھے نہ تب وزیر بننے کا شوق تھا نہ بعد میں۔انہوں نے کہا کہ ماموں جان بیٹے کا غصہ مجھ پر نکال رہے ہیں کوئی بات نہیں میرے بڑے ہیں۔یاد رہے کہ سابق وزیرِ اعلیٰ پنجاب چوہدری پرویز الہٰی نے کمرۂ عدالت میں صحافیوں سے غیر رسمی گفتگو کے دوران کہا تھا کہ مجھے چوہدری شجاعت حسین نے خود پی ٹی آئی میں بھیجا ہے۔
Image URL: https://jang.com.pk/assets/uploads/updates/2023-09-06/1265941_083036_updates.jpg

Title: بارش پاکستان کے فائنل کھیلنے میں معاون ہوگی؟
Article URL: https://jang.com.pk/news/1265954
Description: ایشیا کپ 2023ء کے سپر فور مرحلے کے پہلے میچ میں بنگلادیش کے خلاف فتح کے ساتھ پاکستان پوائنٹس ٹیبل پر ٹاپ پر آگیا۔کولمبو میں ایونٹ کے تمام میچز اگر بارش کی نذر ہوجاتے ہیں تو بھی پاکستان ایشیا کپ کے فائنل کےلیے کوالیفائی کرجائے گا۔سری لنکن دارالحکومت میں آئندہ 10 روز تک بھرپور بارش کی پیشگوئی ہے، ایونٹ میں اب اگر کوئی بھی میچ ہوا تو پاکستان پہلی پوزیشن پر ہی رے گا۔اس طرح کی صورتحال میں سری لنکا اور بھارت کے پوائنٹس بھی برابر ہوجائے گے، میچز واش آؤٹ ہونے کی صورت میں نیٹ رن ریٹ نافذ نہیں ہوگا۔ایشیا کپ میں پوائنٹس کی برابری اور رن ریٹ نہ ہونے پر فائنل کی دوسری ٹیم کا فیصلہ ٹاس پر ہوگا۔ایشیا کپ 2023ء کا فائنل 17 ستمبر کو کولمبو میں شیڈولڈ ہے، جہاں اُس دن بھی بارش کی پیشگوئی ہے، اگر فائنل بھی بارش کے باعث نہ ہوسکا تو فائنلسٹ ٹیموں کو مشترکہ طور پر فاتح قرار دیا جائے گا۔
Image URL: https://jang.com.pk/assets/uploads/updates/2023-09-06/1265954_100716_updates.jpg

Title: ڈالرز کی اسمگلنگ کرنے والوں کے خلاف گھیرا تنگ
Article URL: https://jang.com.pk/news/1265950
Description: ڈالرز کی اسمگلنگ کرنے والوں کے خلاف گھیرا تنگ کردیا گیا، ذخیرہ اندوزوں اور جرائم میں ملوث افراد کو بھی نہیں چھوڑا جائے گا۔حکومت نے ڈالر کی اسمگلنگ، ذخیرہ اندوزی اور منظم جرائم کے کارٹیلز کے خلاف کریک ڈاؤن شروع کردیا، فہرستیں تیار کرلی گئی اور سرکاری اہلکاروں کے سہولت کاروں اور سرپرستوں کی نشاندہی کر لی گئی۔وزارتِ داخلہ کا کہنا ہے کہ سامان اور کرنسی کی غیر قانونی نقل و حرکت کی اجازت نہیں ہوگی، اجناس اور کرنسی کے کاروبار کو تبدیل کیا جائے گا، زمینی، سمندری اور ہوائی اڈوں پر نگرانی کا نظام بھی اَپ گریڈ ہوگا۔فرنٹیئر کانسٹبلری (ایف سی) بلوچستان نے چینی اسمگلنگ کے خلاف کامیاب آپریشن کیا۔اس حوالے سے نگراں وفاقی وزیر داخلہ سرفراز بگٹی کا کہنا ہے کہ ایف سی نے چینی افغانستان اسمگل کرنے کی کوشش ناکام بنا دی۔
Image URL: https://jang.com.pk/assets/uploads/updates/2023-09-06/1265950_094130_updates.jpg

Title: اسٹیٹ بینک نے بینکوں کو ایکسچینج کمپنیز قائم کرنے کی اجازت دیدی
Article URL: https://jang.com.pk/news/1265956
Description: اسٹیٹ بینک آف پاکستان (ایس بی پی) نے بینکوں کو ایکسچینج کمپنیز قائم کرنے کی اجازت دے دی۔ایس بی پی اعلامیے کے مطابق بینکوں کو عوامی ضرورت پوری کرنے کےلیے ایکسچینج کمپنیز قائم کرنے کی اجازت دی ہے۔اعلامیے کے مطابق ایکسچینج کمپنیز کا کم از کم سرمایہ 20 کروڑ سے بڑھا کر 50 کروڑ کیا جارہا ہے۔ایس بی پی اعلامیے کے مطابق ایکسچینج کمپنیوں کے لئے بنیادی اصلاحات متعارف کرادیں، بی ایکسچینج کمپنیوں کو 3 ماہ میں ضوابطی تقاضے پورے کرنے ہوں گے۔اعلامیے کے مطابق ایکسچینج کمپنیز کے زمرے میں منتقل نہ ہونےوالی بی کمپنیز کے لائسنس منسوخ کر دیے جائیں گے۔ایس بی پی اعلامیے کے مطابق فرنچائز 3 ماہ میں ضوابطی تقاضے پورے کر کے دوسری کمپنیز میں ضم ہوسکتی ہیں۔اعلامیے کے مطابق بی ایکسچینج کمپنیز اور فرنچائز ایک مہینے میں منصوبہ جمع کرکے اسٹیٹ بینک سے این او سی لیں۔ایس بی پی اعلامیے کے مطابق اس اقدام کا مقصد عوام کو بہتر خدمات فراہم کرنا اور ایکسچینج کمپنیوں میں مسابقت اور شفافیت لانا ہے۔
Image URL: https://jang.com.pk/assets/uploads/updates/2023-09-06/1265956_102459_updates.jpg

Title: شادی کے دن دلہا غائب، سسر نے دلہن سے شادی کرلی
Article URL: https://jang.com.pk/news/1265930
Description: انڈونیشیا میں دلہا شادی کے دن غائب ہوگیا، جس پر دلہا کے والد نے دلہن سے شادی کرلی۔انڈونیشیا کے میڈیا کے مطابق نوجوان خاتون کا لڑکے سے بہت پرانا تعلق تھا۔29 اگست کو ان کی شادی ہونا تھی لیکن عین شادی کے وقت لڑکا فرار ہوگیا۔شادی کی تقریب میں مہمان جمع تھے اور ایسے میں مہمانوں کو یہ بتانا کہ لڑکا بھاگ گیا ہے نہایت شرم کی بات ہوتی۔دلہن کے گھر والوں نے شادی کی تیاری پر ڈھائی کروڑ انڈونیشین روپے خرچ کیے تھے اس لیے دلہا کے والد نے خاتون سے شادی کرلی۔
Image URL: https://jang.com.pk/assets/uploads/updates/2023-09-06/1265930_073254_updates.jpg

Title: ملک میں سونے کی قیمت میں زبردست کمی
Article URL: https://jang.com.pk/news/1265916
Description: ملک میں سونے  کی قیمت میں زبردست کمی سامنے آئی ہے۔آل پاکستان جیمز اینڈ جیولرز ایسوسی ایشن کے مطابق آج ملک میں فی تولہ سونا 10 ہزار 500 روپے سستا ہوگیا۔ جس کے بعد نئی قیمت 2 لاکھ 22 ہزار 300 روپے ہے۔ ایسوسی ایشن کے مطابق 10 گرام سونے کا بھاؤ 9002 روپے کم ہوکر ایک لاکھ 90 ہزار 586  روپے ہے۔   دوسری جانب عالمی صرافہ بازار میں سونے کا بھاؤ 5 ڈالر کم ہوکر 1926 ڈالر فی اونس ہے۔
Image URL: https://jang.com.pk/assets/uploads/updates/2023-09-06/1265916_054759_updates.jpg

Title: نیب نے بشریٰ بی بی کو کل طلب کرلیا
Article URL: https://jang.com.pk/news/1265928
Description: توشہ خانہ کیس میں قومی احتساب بیورو (نیب) نے پاکستان تحریک انصاف (پی ٹی آئی) کے چیئرمین عمران خان کی اہلیہ بشریٰ بی بی کو کل طلب کرلیا۔ ذرائع کا کہنا ہے کہ نیب کی مشترکہ تحقیقاتی ٹیم بشریٰ بی بی سے تحقیقات کرے گی، نیب نے بشریٰ بی بی کو 29 اگست کو بھی طلب کیا تھا۔بشریٰ بی بی اپنےشوہر سے ملاقات کے باعث 29 اگست کو شامل تفتیش نہیں ہوئی تھیں اور ان کے وکیل نے نیب کو طلبی کی نئی تاریخ کی درخواست دی تھی۔
Image URL: https://jang.com.pk/assets/uploads/updates/2023-09-06/1265928_071105_updates.jpg

Title: ذکاء اشرف کا جے شاہ کو لکھا خط سامنے آگیا
Article URL: https://jang.com.pk/news/1265921
Description: پاکستان کرکٹ بورڈ (پی سی بی) کے چیئرمین ذکاء اشرف کا ایشین کرکٹ کونسل (اے سی سی) کے صدر جے شاہ کو لکھا گیا احتجاجی خط سامنے آگیا ہے۔پاکستان نے ایشیا کپ کے دوران بارشوں سے متاثر ہونے والے میچز کی وجہ سے ہونے والے مالی نقصان کے ازالے کا مطالبہ کر دیا۔خط میں پی سی بی نے ایشیا کپ کا وینیو منتقل کرنے کے حوالے سے احتجاج کیا اور لکھا گیا کہ یہ خط غیر پیشہ وارانہ طرز عمل کے خلاف احتجاج کے طور پر تحریر کیا گیا ہے۔خط کے متن کے مطابق اے سی سی کی سطح پر فیصلہ سازی میں غیر پیشہ وارانہ طرز عمل اختیار کیا گیا، پی سی بی نے ایشیا کپ کے شیڈول کو حتمی شکل دیے جانے پر متعدد مرتبہ اپنے تحفظات کا اظہار کیا تھا۔خط میں مزید کہا گیا کہ سری لنکا کا انتخاب کرنے کے موقع پر بارش کو مدنظر رکھتے ہوئے تحفظات کا اظہار کیا گیا، ان تحفظات پر اے سی سی نے کوئی توجہ نہیں دی۔پی سی بی کے خط میں یہ بھی تحریر کیا گیا کہ پاک بھارت میچ بارش کی نظر ہونے پر اسٹیڈیم میں موجود اے سی سی کے نمائندگان نے غیر رسمی اجلاس کیا، جس میں کولمبو میں بارشوں کے پیش نظر نئے وینیو کی تلاش کا معاملہ زیر بحث آیا۔خط میں بتایا گیا کہ میٹ آفس کی رپورٹ اجلاس میں پیش کی گئی، جس کے مطابق کولمبو اور پالی کیلے میں بارشیں تھیں جبکہ ہمبنٹوٹا میں بارشیں نہیں ہونی تھیں۔خط کے متن کے مطابق پی سی بی کو اجلاس میں بتایا گیا کہ ایمرجنسی میں ہمبنٹوٹا کا وینیو تجویز کیا گیا ہے، جو میچز کروانے کےلیے سب سے مناسب جگہ ہے۔خط میں بتایا گیا کہ اجلاس کے بعد ایشین کرکٹ کونسل کے جنرل منیجر (جی ایم) آپریشنز تھوسیت پریرا اور پی سی بی کے درمیان رات 9 بج کر 11 منٹ پر ای میل کا تبادلہ ہوا۔پی سی بی خط کے مطابق 5 ستمبر کی صبح 10 بج کر 12 منٹ پر ای میل کے ذریعے بتایا جاتا ہے کہ سری لنکا میں میچز ہمبنٹوٹا میں ہوں گے۔خط کے مطابق کینڈی میں بھارت اور نیپال کے میچ کے اختتام پر بھی پی سی بی اور سری لنکن کرکٹ کے نمائندوں کا اجلاس ہوا، دونوں بورڈز نے لاجسٹک کے انتظامات شروع کردیے اور ہیڈ کیوریٹر کو بھی ہمبنٹوٹا بھیج دیا گیا۔خط میں بتایا گیا کہ 5 ستمبر کو پروڈکشن کا اسٹاف اور کٹس بھی ہمبنٹوٹا روانہ ہوگئی، اسی صبح 10 بج کر 39 منٹ پر اے سی سی کی جانب سے ایک ای میل موصول ہوئی۔خط کے مطابق ای سی سی کی ای میل میں میچز ہمبنٹوٹا منتقل کرنے اور اس کی جلد پریس ریلیز کرنے کا کہا گیا، 27 منٹ بعد اے سی سی کا پی سی بی کو آخری ای میل نظر انداز کرنے کا کہا جاتا ہے۔احتجاجی خط میں بتایا گیا کہ یہ ہمارے لئے پریشان کن تھا کہ پی سی بی کو فیصلہ لینے سے قبل نہ پوچھا گیا نہ ہی رابطہ کیا گیا، اب تک واضح نہیں ہوسکا کہ یہ فیصلے کون کر رہا ہے، اس حوالے سے ہمیں وضاحت درکار ہے۔پی سی بی کے احتجاجی خط میں مزید کہا گیا کہ کولمبو اور کینڈی میں میچز کے لیے کسی صورت ماحول سازگار نہیں ہے۔ذکاء اشرف نے خط میں کہا کہ میں پوچھنا چاہتا ہوں کہ یکطرفہ فیصلے کون کر رہا ہے اور میزبان کو پوچھنا اور مشورہ کرنے کا عمل کیوں نہیں کیا گیا۔خط میں یہ بھی استفسار کیا گیا کہ ایشیا کپ کے بارش سے متاثرہ میچز کی گیٹ منی کے نقصان کا ذمے دار کون ہوگا؟پی سی کے خط میں کہا گیا کہ متاثرہ میچز کی وجہ سے اے سی سی کے ایونٹس کا پوری دنیا میں بدترین تاثر جائے گا، اے سی سی کو بارش سے متاثرہ میچز کی ذمہ داری لینا ہوگی اور مالی نقصان کا بھی ازالہ کرنا ہوگا۔
Image URL: https://jang.com.pk/assets/uploads/updates/2023-09-06/1265921_063339_updates.jpg

Title: لوٹ مار کے بعد لڑکی کو قتل کرنے والے ڈاکو محلے دار نکلے
Article URL: https://jang.com.pk/news/1265917
Description: کراچی کے علاقے پیر الہٰی بخش (پی آئی بی) کالونی میں گھر سے 17 سالہ لڑکی کے قتل کے معاملے میں اہم پیش رفت سامنے آئی ہے، ملزمان نے گھر میں موجود لڑکی کو اکیلی پاکر لوٹ مار کے بعد اسے قتل کردیا۔پولیس کا کہنا ہے کہ واقعے کا مقدمہ مقتولہ کے بھائی فہد کی مدعیت میں تھانہ پی آئی بی میں درج کرلیا گیا، مقدمے میں ڈکیتی کے دوران قتل کی دفعات شامل کی گئی ہیں۔مقدمہ شہباز، جنید، حسن اور علی نامی افراد کے خلاف درج کیا گیا، نامزد ملزمان محلے میں ہی رہتے ہیں۔مدعی مقدمہ فہد علی کا کہنا ہے کہ ملزمان گھر میں دروازہ توڑ کر داخل ہوئے، بہن کو قتل کیا اور زیورات لوٹ کر فرار ہوگئے، واقعے کے وقت والدہ بینک گئی ہوئی تھیں اور گھر پر کوئی نہیں تھا۔ پولیس کا کہنا ہے کہ نامزد ایک ملزم کو گرفتار کرلیا گیا، واقعے کی تفتیش جاری ہے، دیگر ملزمان کی گرفتاری کے لیے چھاپے مارے جا رہے ہیں۔
Image URL: https://jang.com.pk/assets/uploads/updates/2023-09-06/1265917_055200_updates.jpg

Title: تمنا بھاٹیہ شادی سے متعلق سوال پر خفا ہوگئیں
Article URL: https://jang.com.pk/news/1265900
Description: بھارت کی خوبرو اداکارہ تمنا بھاٹیہ پرستار کی طرف سے شادی کے سوال پر خفا ہوگئیں۔ایک ایونٹ میں پرستار نے سوال کیا کہ آپ شادی کب کر رہی ہیں؟ کیا تامل لڑکوں کو موقع مل سکتا ہے؟تمنا بھاٹیہ اس سوال پر سخت نالاں ہوئیں، انہوں نے کہا کہ میرے والدین بھی مجھ سے یہ سوال نہیں پوچھتے۔بعد ازاں اسی تقریب میں ان سے پوچھا گیا کہ کیا انہیں اپنے لیے اچھا لڑکا مل گیا ہے؟تمنا نے جواب دیا کہ میں اس وقت اپنی زندگی میں بہت خوش ہوں۔خیال رہے کہ اداکارہ ان دنوں  'لسٹ اسٹوریز 2' میں ساتھ کام کرنے والے وجے ورما کے ساتھ ڈیٹنگ کر رہی ہیں۔
Image URL: https://jang.com.pk/assets/uploads/updates/2023-09-06/1265900_042306_updates.jpg

Title: ’مجھے چوہدری شجاعت نے خود PTI میں بھیجا‘
Article URL: https://jang.com.pk/news/1265895
Description: سابق وزیرِ اعلیٰ پنجاب چوہدری پرویز الہٰی نے دعویٰ کیا ہے کہ مجھے چوہدری شجاعت نے خود پی ٹی آئی میں بھیجا ہے۔سابق وزیرِ اعلیٰ پنجاب چوہدری پرویز الہٰی نے کمرۂ عدالت میں صحافیوں سے غیر رسمی گفتگو کے دوران یہ بات کہی۔صحافی نے ان سے سوال کیا کہ آپ ق لیگ میں واپس کیوں نہیں جا رہے؟پرویز الہٰی نے جواب دیا کہ مجھے چوہدری شجاعت حسین نے خود پی ٹی آئی میں بھیجا ہے۔صحافی پھر سوال کیا کہ چوہدری شجاعت حسین پھر خود پی ٹی آئی میں کیوں نہیں آتے؟چوہدری پرویز الہٰی نے جواب دیا کہ شجاعت حسین پی ٹی آئی میں سالک کی وجہ سے نہیں آتے، چوہدری سالک کو وزیر بننے کا شوق تھا۔
Image URL: https://jang.com.pk/assets/uploads/updates/2023-09-06/1265895_035607_updates.jpg

Title: ’پاکستان میں ہمارے ساتھ بادشاہوں جیسا برتاؤ کیا گیا‘
Article URL: https://jang.com.pk/news/1265906
Description: بھارتی کرکٹ بورڈ (بی سی سی آئی) کے صدر راجر بنی نے کہا ہے کہ پاکستان میں ہمارے ساتھ بادشاہوں جیسا برتاؤ کیا گیا۔لاہور سے بھارت واپسی کے بعد راجر بنی اور نائب صدر بی سی سی آئی راجیو شکلا نے میڈیا سے گفتگو کی۔راجر بنی نے کہا کہ پاکستان میں ہمارا دو دن کا تجربہ شاندار رہا، ویسی ہی میزبانی ملی جیسے ہمیں 1984 میں ٹیسٹ میچ کے دوران ملی تھی۔ان کا کہنا تھا کہ ہمارے ساتھ بادشاہوں جیسا برتاؤ کیا گیا، پاکستان میں ہمارا وقت بہت ہی اچھا رہا، ہمیں پی سی بی کے آفیشلز سے ملنے کا موقع بھی ملا۔صدر بی سی سی آئی نے مزید کہا کہ ہمارے دورے سے سب بہت خوش تھے، ہمیں بھی اس دورے سے بہت خوشی ہوئی۔اس موقع پر راجیو شکلا کا کہنا تھا کہ 2 روزہ دورہ اچھا رہا، گورنر پنجاب بلیغ الرحمان نے ہمارے اعزاز میں ڈنر رکھا۔انہوں نے کہا کہ پی سی بی کی میزبانی بہت ہی اچھی تھی، پاکستان بورڈ کا مطالبہ تھا کہ دونوں ممالک کے درمیان کرکٹ شروع ہونی چاہیے۔نائب صدر بی سی سی آئی نے مزید کہا کہ ہم نے انہیں بتایا ہے کہ اس کا فیصلہ حکومت نے کرنا ہے، ہم وہی کریں گے جو ہماری حکومت کہے گی، یہ کرکٹ کا دورہ تھا کوئی سیاسی ایجنڈہ نہیں تھا۔
Image URL: https://jang.com.pk/assets/uploads/updates/2023-09-06/1265906_050515_updates.jpg

Title: مرتضیٰ وہاب کا 3 یوسیز سے چیئرمین کا الیکشن لڑنے کا فیصلہ
Article URL: https://jang.com.pk/news/1265937
Description: میئر کراچی مرتضیٰ وہاب نے شہر میں 3 یوسیز سے چیئرمین کا الیکشن لڑنے کا فیصلہ کیا ہے، وہ گزری، ابراہیم حیدری اور ماڑی پور سے الیکشن لڑیں گے۔ذرائع کا کہنا ہے کہ ضلع ملیر، جنوبی، گڈاپ اور کیماڑی کے 4 یو سی چیئرمین نے استعفیٰ دے دیا، صدر ٹاؤن یو سی 13سے کرم اللّٰہ وقاصی، ماڑی پور سے سیف اللّٰہ مستعفی ہوئے ہیں۔ڈپٹی میئر سلمان عبداللّٰہ مراد گڈاپ کی یو سی سے الیکشن لڑیں گے۔مرتضیٰ وہاب اور سلمان عبداللّٰہ یو سی چیئرمین کا انتخاب لڑے بغیر میئر اور ڈپٹی میئر بنے ہیں۔سندھ لوکل گورنمنٹ ایکٹ کے تحت میئر، ڈپٹی میئر کو 6 ماہ میں یو سی چیئرمین کا الیکشن جیتنا ہوگا۔
Image URL: https://jang.com.pk/assets/uploads/updates/2023-09-06/1265937_080615_updates.jpg

Title: ’سومیا کو جیل میں رکھنےکا فائدہ نہیں‘ عدالتی فیصلہ
Article URL: https://jang.com.pk/news/1265953
Description: اسلام آباد کی ڈسٹرکٹ اینڈ سیشن کورٹ نے رضوانہ تشدد کیس کی ملزمہ سومیا عاصم کی ضمانت منظوری کا فیصلہ جاری کردیا۔جج محمد ہارون نے 8 صفحات کا تفصیلی فیصلہ جاری کیا، جس میں کہا گیا کہ سومیاعاصم کو شامل تفتیش کیا گیا، جوڈیشل کر دیا گیا، تفتیش میں اب درکار نہیں، ٹرائل کے دوران معلوم کرنا باقی ہے کہ سومیا عاصم نے واقعی اقدامِ قتل کیا یا نہیں؟ چمچ نہ اسلحہ ہوتا ہے نہ اسلحے کے طور پر استعمال ہوتا ہے۔عدالت نے اپنے فیصلے میں کہا کہ پینل کوڈ سیکشن 497 کے تحت خاتون کی ضمانت منظور کی جا سکتی ہے، رضوانہ کے دانت ٹوٹنے کے باعث دفعہ 334 مقدمے میں شامل کی گئی، دانت جسم کا عضو نہیں، دانٹ کا ٹوٹنا سیکشن 337 کی خلاف وزری ہے، سومیا عاصم کا ماضی میں کوئی کریمنل ریکارڈ نہیں، ثبوت حذف کرنے کا بھی ریکارڈ نہیں۔تفصیلی فیصلے میں کہا گیا کہ رضوانہ کو والدین کے حوالے کر دیا گیا ہے، سومیا عاصم پر الزامات کو دہرانے کا کوئی مقصد دکھائی نہیں دیتا، پولیس نے چالان جمع کروا دیا ہے، سومیا عاصم کو جیل میں رکھنے کا کوئی فائدہ نہیں۔جج محمد ہارون نے ظہور احمد، طاہرہ بتول کیس کا حوالہ تفصیلی فیصلے میں دیا۔فیصلے میں کہا گیا کہ سومیا عاصم کی درخواست ضمانت 1 لاکھ روپے مچلکوں کے عوض منظور کی جاتی ہے۔واضح رہے کہ جنرل اسپتال لاہور میں زیرِ علاج 14 سالہ بچی رضوانہ پر تشدد کا معاملہ 24 جولائی کو سامنے آیا تھا، رضوانہ کی ماں نے جج کی اہلیہ سومیا عاصم پر تشدد کا الزام لگایا تھا، جب بچی کو اسپتال پہنچایا گیا تو اس کے سر کے زخم میں کيڑے پڑ چکے تھے، جسم پر تشدد کے نشانات تھے، دونوں بازو ٹوٹے ہوئے تھے اور وہ شدید خوف کا شکار تھی۔
Image URL: https://jang.com.pk/assets/uploads/updates/2023-09-06/1265953_101258_updates.jpg

Title: گلستان جوہر میں ڈکیتی کے دوران فائرنگ، راہگیر بچی زخمی
Article URL: https://jang.com.pk/news/1265958
Description: کراچی کے علاقے گلستان جوہر میں کامران چورنگی کے قریب ڈکیتی کے دوران مزاحمت پر ملزمان کی فائرنگ سے راہگیر بچی زخمی ہوگئی۔ پولیس کے مطابق گلستان جوہر تھانے کی حدود میں کامران چورنگی کے قریب موٹر سائیکل سوار ملزمان نے احسن نامی شخص سے لوٹ مار کی۔ عینی شاہدین نے پولیس کو بتایا کہ واردات کے بعد احسن قریب ہی واقع اپنے گھر جاکر پستول لے کر آگیا اور ملزمان پر فائرنگ کر دی۔ عینی شاہدین کے مطابق ملزمان کی فائرنگ سے 10 سالہ بچی انعم کو گولی لگی۔ جس سے وہ زخمی ہو گئی اسے فوری طور پر قریب ہی واقع نجی اسپتال لایا گیا جہاں سے بعد ازان جناح اسپتال منتقل کر دیا گیا۔ پولیس کے مطابق گولی بچی کے کندھے پر لگی ہے اور اس کی حالت خطرے سے باہر ہے۔
Image URL: https://jang.com.pk/assets/uploads/updates/2023-09-06/1265958_103745_updates.jpg

Title: سندھ کے 31 ایس ایس پیز کے تبادلے، نوٹیفکیشن جاری
Article URL: https://jang.com.pk/news/1265946
Description: ایڈیشنل آئی جی کراچی اور ڈی آئی جیز کے بعد انسپکٹر جنرل پولیس سندھ نے صوبے کے 31 سینئر سپرنٹنڈنٹ پولیس کی تقرریوں اور تبادلوں کے احکامات جاری کر دیے ہیں۔   گزشتہ کئی ہفتوں سے افواہوں کی شکل میں جاری فہرست من و عن نوٹیفائی کی گئی ہے۔ نوٹیفکیشن کے مطابق طارق الہٰی مستوئی کو ایس ایس پی ملیر، حسن سردار احمد خان کو ایس ایس پی کورنگی، امجد احمد شیخ کو ایس ایس پی حیدرآباد،  ابریز علی عباسی کو ایس ایس پی ٹنڈو الہ یار تعینات کیا گیا ہے۔عمران قریشی کراچی ساؤتھ، امجد حیات سٹی کراچی،  محمد عارف اسلم راؤ کیماڑی کراچی، مہزور علی کراچی ویسٹ، فیصل عبداللّٰہ چاچڑ کراچی وسطی، عرفان علی بہادر کراچی ایسٹ، سلیم خان ٹنڈو محمد خان، نور الحق رند  مٹیاری، محمد طارق نواز جام شورو جبکہ شبیر احمد سیٹھار دادو ضلع کے نئے ایس ایس پی تعینات کیے گئے ہیں۔ محمد علی بخش عرف آفتاب نظامانی ٹھٹھہ، شہلا رضا سجاول، قمر رضا جسکانی بدین، حیدر رضا شہید بے نظیر آباد، کیپٹن صدام حسین سانگڑھ،  عابد علی بلوچ نوشہرو فیروز، عادل میمن میرپورخاص ضلع کے نئے پولیس سربراہ متعین کیے گئے ہیں۔ محمد علی مردان کو تھر پارکر عبدالخالق کو عمرکوٹ عرفان علی سموں کو سکھر، سمیع اللّٰہ سومرو کو خیرپور منیر احمد کھوڑو کو گھوٹکی، محمد آصف رضا کو شہداد کوٹ ضلع کا ایس ایس پی بنایا گیا ہے۔ روہیل خان ضلع کشمور، خادم مصطفیٰ کورائی شکارپور، سید عامر عباس شاہ جیکب آباد اور عبدالرحیم شیرازی ضلع لاڑکانہ کے نئے ایس ایس پی تعینات کیے گئے ہیں۔
Image URL: https://jang.com.pk/assets/uploads/updates/2023-09-06/1265946_085214_updates.jpg

Title: آئی جی سندھ کو عدالت کی شکایت، موچکو تھانے کا ایس ایچ او معطل، سی پی او تبادلہ
Article URL: https://jang.com.pk/news/1265944
Description: پولیس انسپکٹر کی عدالت میں مسلسل غیر حاضری پر جج نے آئی جی سندھ کو شکایت کر دی جس پر ڈی آئی جی اسٹیبلشمنٹ نے ایس ایچ او موچکو کو معطل کرکے سینٹرل پولیس آفس سندھ رپورٹ کرنے کی ہدایت کردی ہے۔ ڈی آئی جی اسٹیبلشمنٹ سی پی او عاصم خان قائم خانی نے کراچی کے ضلع ماڑی پور کے موچکو تھانے کے ایس ایچ او انسپکٹر شاہد محمود چوہری کو معطل کر کے سینٹرل پولیس آفس سندھ رپورٹ کرنے کی ہدایت کی ہے۔پولیس ذرائع کے مطابق ایس ایچ او چوہدری شاہد محمود اینٹی انکروچمنٹ ٹربیونل کے روبرو پیشی پر نہیں گئے اور مسلسل غیر حاضر رہے۔عدالت نے برہمی کا اظہار کرتے ہوئے آئی جی سندھ کو شکایت کی تھی اور عدالتی تحریری احکامات پر کارروائی کی گئی۔ عام طور پر پولیس انسپکٹرز کو ان کے ضلعی ہیڈ کوارٹر یا پولیس رینج رپورٹ کرنے کی ہدایت کی جاتی ہے مگر شاہد محمود کا تبادلہ سینٹرل پولیس آفس کیا گیا ہے۔
Image URL: https://jang.com.pk/assets/uploads/updates/2023-09-06/1265944_084301_updates.jpg

Title: 3600 ڈیٹا انٹری آپریٹرز کی خدمات ریٹرننگ آفیسرز کو مہیا کرنے کی اجازت
Article URL: https://jang.com.pk/news/1265931
Description: الیکشن کمیشن نے آئندہ عام الیکشن کے دوران 3600 ڈیٹا انٹری آپریٹرز کی خدمات ریٹرننگ آفیسروں کو مہیا کرنے کی اجازت دے دی۔اعلامیہ کے مطابق ڈیٹا انٹری آپریٹرز الیکشن کے دوران آر اوز کو ہر قسم کی معاونت دیں گے۔ ڈیٹا انٹری آپریٹرز کی استعداد کار کو بڑھانے کیلئے ایک جامع ٹریننگ پروگرام کا انعقاد کیا جا رہا ہے۔الیکشن کمیشن کا کہنا ہے کہ ٹریننگ 4 ستمبر سے 16 ستمبر 2023 تک پاکستان کے 16 مختلف شہروں میں کی جائے گی۔ اعلامیے میں کہا گیا کہ ٹریننگ کا مقصد انتخابی عمل میں مزید شفافیت لانا اور کام کو بر وقت مکمل کرنا ہے۔ ٹریننگ کی مؤثر و جامع مانیٹرنگ کیلئے الیکشن کمیشن نے ایک جدید مانیٹرنگ سسٹم بھی تیار کیا ہے۔کمیشن کے 25 سینئر افسران اس ٹریننگ کی مانیٹرنگ اور مکمل نگرانی کریں گے۔
Image URL: https://jang.com.pk/assets/uploads/updates/2023-09-06/1265931_072641_updates.jpg

Title: امریکی سفیر نے لاہور میں مصروف دن گزارا
Article URL: https://jang.com.pk/news/1265934
Description: امریکی سفیر ڈونلڈ بلوم نے لاہور میں مصروف دن گزارا، انہوں نے پنجاب کےنگراں وزیر اعلیٰ محسن نقوی سے ملاقات کی اور سینٹرل بزنس ڈسٹرکٹ اور مختلف کمپنیوں کا دورہ بھی کیا۔ڈونلڈ بلوم کا کہنا تھا کہ پاکستان میں زبردست اقتصادی صلاحیت موجود ہے۔ نگراں وزیر اعلیٰ  پنجاب محسن نقوی سے ملاقات میں امریکی سفیر نے دو طرفہ تجارت اور سرمایہ کاری مواقع پر تبادلہ خیال کیا، زراعت، سیاحت اور تاریخی عمارتوں کی بحالی کیلئے تعاون پر بھی بات چیت کی گئی۔امریکی سفیر نے سینٹرل بزنس ڈسٹرکٹ کا بھی دورہ کیا جہاں انہیں سی بی ڈی کے منصوبوں پر بریفنگ دی گئی، ڈونلڈ بلوم نے ان منصوبوں کو خوش آئند قرار دیا۔ امریکی سفیر نے لاہور میں مختلف کمپنیوں کا دورہ  بھی کیا اور نجی شعبے کے ذریعے تجارت اورسرمایہ کاری بڑھانے کے عزم کا اعادہ کیا۔ان کا کہنا تھا کہ امریکا پاکستان کی اقتصادی اصلاحات میں پیش رفت یقینی بنانے کیلئے کوشاں ہے۔
Image URL: https://jang.com.pk/assets/uploads/updates/2023-09-06/1265934_084404_updates.jpg

Title: لاہور ہائیکورٹ نے خدیجہ شاہ کی درخواست ضمانت ٹرائل کورٹ بھجوا دی
Article URL: https://jang.com.pk/news/1265901
Description: لاہور ہائی کورٹ نے خدیجہ شاہ اور عالیہ حمزہ سمیت دیگر ملزمان کی ضمانت کی درخواستیں واپس ٹرائل کورٹ بھجوا دیں۔جناح ہاؤس حملہ سمیت جلاؤ گھیراؤ کے کیسز میں خدیجہ شاہ اور عالیہ حمزہ سمیت دیگر ملزمان نے ضمانت کی درخواست کی تھی۔لاہور ہائیکورٹ نے 97 ملزمان کی ضمانت کی درخواستیں ٹرائل کورٹ کو بھجوا دیں۔عدالت کے دو رکنی بینچ نے مختصر فیصلہ سنا دیا، وجوہات تفصیلی فیصلے میں جاری کی جائیں گی۔حکومت پنجاب نے مقدمات میں نئی دفعات شامل کرنے کی درخواست کی تھی جسے عدالت نے منظور کرلیا۔لاہور ہائیکورٹ کا کہنا ہے کہ مقدمات میں نئی دفعات شامل ہوچکی ہیں، ملزمان نئی دفعات کے مطابق شامل تفتیش ہوں۔عدالت نے مزید کہا کہ ملزمان نئی دفعات شامل ہونے کے بعد ٹرائل کورٹ میں ضمانت کی درخواست دائر کریں۔
Image URL: https://jang.com.pk/assets/uploads/updates/2023-09-06/1265901_043245_updates.jpg

Title: مداح کرینہ کو کن کرداروں میں دیکھنا چاہتے ہیں، اداکارہ نے بتادیا
Article URL: https://jang.com.pk/news/1265899
Description: بالی ووڈ اداکارہ کرینہ کپور کا کہنا ہے کہ لوگ مجھے پوجا اور گیت ڈھلون کے کردار میں ہی دیکھنا چاہتے ہیں۔اپنی او ٹی ٹی فلم کے ٹریلر لانچ کی تقریب میں کرینہ کپور نے کہا کہ 'کبھی خوشی کبھی غم' اور 'جب وی میٹ' میں میرے کردار اس قدر شاندار تھے کہ فلم شائقین کے ذہنوں پر ثبت ہوچکے ہیں۔اداکارہ نے کہا کہ میں نئے کردار کرتی رہوں گی تاکہ پوجا اور گیت ڈھلون کے کرداروں سے بننے والے خاکے سے جان چھوٹے۔واضح رہے کہ 'کبھی خوشی کبھی غم' میں کرینہ کپور نے پوجا کا کردار ادا کیا تھا جبکہ 'جب وی میٹ' میں انہوں نے شوخ سی لڑکی گیت کا کردار نبھایا تھا۔کرینہ کپور کا کہنا تھا کہ بطور اداکار آپ ہر بار مختلف کام کرنا چاہتے ہیں، میرے لیے یہ معاملہ اس لیے مشکل ہے کیونکہ میں پوجا اور گیت سے مقبول ہوں، یہ لوگوں کے ذہنوں میں بیٹھ گیا ہے، اب بہت مشکل ہوتی ہے کہ میں ان کرداروں سے ہٹ کر کوئی رول کروں۔انہوں نے مزید کہا کہ بہت سے لوگوں کو میرا کوئی دوسرا رول ہی یاد نہیں لیکن میں مختلف کام کرتی رہوں گی۔
Image URL: https://jang.com.pk/assets/uploads/updates/2023-09-06/1265899_041302_updates.jpg

Title: ہانیہ عامر کو بھارت سے کس نے ’کیوٹسٹ‘ قرار دے دیا
Article URL: https://jang.com.pk/news/1265898
Description: پاکستان شوبز انڈسٹری سے وابستہ معروف، خوبرو اور زندہ دل اداکارہ ہانیہ عامر کے چاہنے والوں کی فہرست میں پڑوسی ملک سے ایک اور معروف شخصیت کا اضافہ ہوگیا۔فوٹو اینڈ ویڈیو شیئرنگ پلیٹ فارم انسٹاگرام پر اداکارہ ہانیہ عامر نے ایک  پوسٹ شیئر کی جس میں انہیں ویڈیو گیم کھیلتے، شوٹنگ میں مصروف اور دوستوں کے ہمراہ لطف اندوز ہوتے ہوئے دیکھاجاسکتا ہے۔ان کی زندہ دلی کو جہاں ان کے مداحوں نے بےحد پسند کیا اور اس کا اظہار کمنٹس میں تبصرہ کرتے ہوئے کیا، وہیں بھارتی اداکارہ شہناز گِل نے بھی کمنٹ کرتے ہوئے انہیں ’کیوٹسٹ‘ قرار دے دیا۔بگ باس سیزن 13 سے شہرت حاصل کرنے والی اداکارہ و گلوکار شہناز گل کی جانب سے تعریفی کلمات کاتبدلہ ہونے کے بعد دونو اداکاروں نے ایک دوسرے کو فالو کر لیا۔
Image URL: https://jang.com.pk/assets/uploads/updates/2023-09-06/1265898_041142_updates.jpg

Title: ’نام بدلے گا، ہم تھوڑی بدلیں گے‘
Article URL: https://jang.com.pk/news/1265884
Description: بالی ووڈ کے معروف اداکار جیکی شیروف نے’انڈیا‘ کا نام ’بھارت‘ رکھنے پر دلچسپ تبصرہ کیا ہے۔جیکی شیروف نے حال ہی میں نئی دہلی میں پلینٹ انڈیا مہم میں شرکت کی جہاں اُن سے صحافیوں نے ’انڈیا‘ کا نام تبدیل کرکے ’بھارت‘ رکھنے کے بارے میں سوال پوچھا۔اُنہوں نے اس سوال کا جواب دیتے ہوئے کہا کہ ہمارا ملک پہلے بھی’بھارت‘ کہلاتا تھا تو ’بھارت کو اگر کوئی’بھارت‘ کہے تو اس میں کوئی برائی نہیں ہے۔اُنہوں نے کہا کہ لوگ مجھے بھی مختلف ناموں سے پکارتے ہیں لیکن اس کا مطلب یہ تو نہیں ہے کہ میں بدل گیا ہوں۔جیکی شیروف نے کہا کہ صرف نام بدلے گا، ہم لوگ تھوڑی بدلیں گے۔واضح رہے کہ مودی حکومت نے بھارتی آئین میں انڈیا کا نام تبدیل کر کے ’بھارت‘ رکھنے کا فیصلہ کرلیا۔بھارتی میڈیا کے مطابق اس حوالے سے مودی حکومت پارلیمنٹ کے آئندہ سیشن میں تجویز سامنے لاسکتی ہے۔رپورٹس کے مطابق، بھارتی پارلیمنٹ کا سیشن 18 سے 22 ستمبر تک جاری رہے گا جس میں بھارتی آئین میں انڈیا کا مطلب بھارت میں ترمیم کی جائے گی اور اس کا نام صرف ’ری پبلک آف بھارت‘ رکھا جائے گا۔
Image URL: https://jang.com.pk/assets/uploads/updates/2023-09-06/1265884_031722_updates.jpg

Title: ’مانی سے شادی نہ ہوتی تو میری 5 سے 6 شادیاں ہوتیں‘
Article URL: https://jang.com.pk/news/1265883
Description: پاکستانی معروف اداکارہ و گلوکارہ حرا مانی نے انکشاف کیا ہے کہ اگر اُن کی اپنے شوہر، اداکار مانی سے شادی نہ ہوتی تو اُن کی 5 سے 6 شادیاں ہوتیں۔یاد رہے کہ اداکارہ حرا مانی اداکار و میزبان سلمان ثاقب شیخ المعروف مانی کی اہلیہ ہیں، اس جوڑی کے 2 بیٹے بھی ہیں۔حرا مانی اور مانی اکثر اوقات ہی سوشل میڈیا پر اپنی بولڈ تصویروں اور ویڈیوز کے سبب تنقید کا نشانہ بنتے رہتے ہیں۔حال ہی میں اداکارہ حرا مانی نے نجی ٹی وی کے نائٹ شو میں شرکت کی۔اس دوران انہوں نے متعدد سوالات کے جواب دیئے، شو کے دوران اداکارہ کا بتانا تھا کہ اُنہیں شادیوں میں شرکت کرنے کا اتنا شوق ہے کہ اگر انہیں آسکر ایوارڈز شو اور شادی میں شرکت کی ایک ساتھ دعوت ملے تو وہ آسکر ایوارڈز شو کی تقریب چھوڑ کر شادی میں چلی جائیں گی۔ ایک سیگمنٹ کے دوران اداکارہ سے ایک سوال کہ ’اگر آپ مانی سے شادی نہ کرتیں تو کیا آج بھی اسی فیلڈ میں ہوتیں؟‘ پوچھا گیا۔جس پر جواب دیتے ہوئے حرا مانی کا کہنا تھا کہ اگر میری مانی سے شادی نہ ہوتی تو میری 5 سے 6 شادیاں ہوتیں۔اداکارہ نے اپنے اس جواب پر وضاحت دیتے ہوئے مزید کہا کہ ’کیونکہ میں بہت دل پھینک قسم کی لڑکی تھی، مجھے مانی ملا اور میری پسند کا ملا، میں نے مانی کو پسند کیا اور ہماری شادی ہو گئی، اگر میری مانی سے شادی نہ ہوتی تو مجھے یہ بھی لڑکا پسند تھا، وہ بھی پسند تھا، بہت سارے لڑکے پسند تھے۔‘اداکارہ کا کہنا تھا کہ اگر میری مانی سے شادی نہ ہوتی تو میری بہت ساری شادیاں ہو چکی ہوتیں۔انہوں نے مزید کہا کہ اُنہیں مانی سے شادی کے بعد بہت ترقی ملی ہے، وہ اداکارہ بن گئی ہیں۔اس سے قبل شو کے دوران اداکارہ کا کہنا تھا کہ اُن کے والدین نے اُنہیں ہر طرح کی آزادی دی ہوئی تھی، اسی لیے اُنہوں نے اپنی 2 منگنیاں توڑیں، جہاں چاہا پڑھا اور جو چاہا وہ کیا۔اداکارہ کا بتانا تھا کہ وہ اسی لیے اپنے بیٹوں پر بھی بلا وجہ خی پابندیاں نہیں لگاتیں۔
Image URL: https://jang.com.pk/assets/uploads/updates/2023-09-06/1265883_032027_updates.jpg

Title: ’بھارتی سیاسی قیادت بہت مغرور اور گھٹیا ہے‘
Article URL: https://jang.com.pk/news/1265876
Description: پاکستانی شوبز انڈسٹری کی معروف اداکارہ عروہ حسین نے ایشیا کپ 2023ء کے دوران بھارتی حکومت کی ہٹ دھرمی پر اپنے ردِعمل کا اظہار کیا ہے۔عروہ حسین نے سوشل میڈیا ویب سائٹ ایکس پر کولمبو میں مسلسل بارشوں کی وجہ سے ایشیا کپ کے میچز متاثر ہونے پر غم و غصّے کا اظہار کیا ہے۔اُنہوں نے لکھا کہ ’ایشیا کپ 2023 نے مجھے یہ سوچنے پر مجبور کر دیا کہ بھارتی سیاسی قیادت اتنی مغرور اور گھٹیا ہے کہ اُنہوں نے اپنی کرکٹ ٹیم کو ایک بھی میچ صحیح سے نہیں کھیلنے دیا صرف اس لیے کہ اُنہیں پاکستان کے میدانوں میں نہ کھیلنا پڑے‘۔عروہ حسین نے لکھا کہ ’وہ کھیل کو فروغ دینے کے بجائے بارش سے نمٹنا، اپنی ٹیم کو تکلیف پہنچانا اور بین الاقوامی کھیل کے جذبے سے سمجھوتہ کرنا چاہتے ہیں!‘یاد رہے کہ سری لنکا میں ایشیا کپ کے میچز بارش سے متاثر ہو رہے ہیں جس پر شائقین کرکٹ نے مایوسی کا اظہار کیا ہے۔
Image URL: https://jang.com.pk/assets/uploads/updates/2023-09-06/1265876_021608_updates.jpg

Title: کرینہ کپور نے فلم ’کہو نہ پیار ہے‘ چھوڑی نہیں اداکارہ کو نکالا گیا تھا‘
Article URL: https://jang.com.pk/news/1265869
Description: بالی ووڈ فلم انڈسٹری کی سینئر، معروف اداکارہ امیشا پٹیل نے انکشاف کیا ہے کہ بلاک بسٹر فلم ’کہو نہ پیار ہے‘ سے اداکارہ کرینہ کپور کو نکال کر اُنہیں کاسٹ کیا گیا تھا۔حال ہی میں ریلیز ہونے والی فلم ’غدر2‘ کی اداکارہ امیشا پٹیل نے  بھارتی میڈیا ’بالی ووڈ ببل‘ کو انٹرویو دیا ہے جس میں انہوں نے مختلف موضوعات، اپنے کریئر کے آغاز اور پیشہ ورانہ زندگی سے متعلق بات کی ہے۔یاد رہے کہ 2000ء میں ریلیز ہونے والی فلم ’کہو نہ پیار ہے‘ میں اداکارہ امیشا پٹیل نے اداکار ہریتھک روشن کے مدِ مقابل مرکزی کردار ادا کیا تھا۔فلم ’کہو نہ پیار ہے‘ ہریتھک روشن اور امیشا پٹیل کی بالی ووڈ میں ڈیبیو فلم تھی۔امیشا پٹیل نے فلم ’کہو نہ پیار ہے‘ کے ریلیز ہونے کے 23 برسوں بعد انکشاف کیا ہے کہ اس فلم کو اداکارہ کرینہ کپور عرف بیبو نے چھوڑا نہیں تھا بلکہ اُنہیں ہدایتکار، ہریتھک روشن کے والد، راکیش روشن کی جانب سے فلم سے نکالا گیا تھا۔اس سے قبل فلم ’کہو نہ پیار ہے‘ سے متعلق یہ خیال مشہور تھا کہ اس فلم میں کام کرنے سے اداکارہ کرینہ کپور نے انکار کیا تھاجس کے بعد امیشا پٹیل کو سائن کیا گیا تھا۔اب ایک تازہ انٹرویو میں امیشا پٹیل نے انکشاف کرتے ہوئے کرینہ کپور کو فلم سے نکالے جانے کی وجہ بتائی ہے۔امیشا پٹیل کا کہنا ہے کہ کرینہ کپور اور راکیش روشن میں اختلافات ہونے کے سبب کرینہ کپور کو فلم سے نکال دیا گیا تھا۔امیشا پٹیل نے مزید بتایا کہ فلمساز راکیش روشن نے اُنہیں ایک شادی میں دیکھا تھا جس کے بعد راکیش روشن نے فلم کے مرکزی کردار کے لیے کرینپ کو نکال کر اُنہیں سائن کر لیا تھا۔واضح رہے کہ اداکار سنی دیول اور امیشا پٹیل کی فلم ’غدر2‘ نے 500 کروڑ کا بزنس کر کے نیا ریکارڈ قائم کر دیا ہے۔دوسری جانب اداکارہ کرینہ کپور تھرلر مووی ’جانِ جان‘ سے نیٹ فلکس پر اپنا ڈیبیو دینے کے لیے تیار ہیں۔واضح رہے کہ 2000ء میں اداکارہ کرینہ کپور نے اداکار ابھیشیک بچن کے ہمراہ فلم ’رفیوجی‘ سے اپنے فلمی کیریئر کا آغاز کیا تھا۔ایک پرانے انٹرویو کے دوران اداکارہ کرینہ کپور کا فلم ’کہو نہ پیار ہے‘ چھوڑنے سے متعلق کہنا تھا کہ اُنہوں نے کچھ روز تک فلم کی شوٹنگ میں حصہ لیا اور پھر اسے چھوڑ دیا تھا۔کرینہ کپور کا کہنا تھا کہ وہ فلم رتیک روشن کے لیے بنائی گئی تھی، ان کے والد (راکیش روشن) ہر فریم پر 5 گھنٹے لگا دیتے تھے جبکہ امیشا کے شاٹس پر 5 سیکنڈ بھی نہیں لگائے گئے۔اداکارہ کا مزید کہنا تھا کہ اگر وہ یہ فلم کر بھی لیتیں تو اس فلم میں اچھی نہیں لگتیں، اس لیے اُنہیں خوشی ہے کہ اُنہوں نے یہ فلم نہیں کی۔
Image URL: https://jang.com.pk/assets/uploads/updates/2023-09-06/1265869_015649_updates.jpg

Title: عفت عمر نے نعمان اعجاز کے ساتھ پرانا سین شیئر کردیا
Article URL: https://jang.com.pk/news/1265877
Description: پاکستانی معروف اداکارہ، ماڈل و میزبان عفت عمر نے اداکار نعمان اعجاز کے ساتھ پرانی یاد تازہ کی ہے۔اداکارہ نے سوشل میڈیا انسٹاگرام پر ماضی سے جھروکوں سے پرانی یاد تازہ کرتے ہوئے ایک سین شیئر کیا ہے۔اس ویڈیو میں عفت عمر کو گانا گاتے اور نعمان اعجاز کو اُن کے سامنے بیٹھے ہوئے دیکھا جا سکتا ہے۔اداکارہ نے اپنی اس پوسٹ کے کیپشن میں لکھا ہے کہ ’کتنی خوبصورت یاد ہے۔‘
Image URL: https://jang.com.pk/assets/uploads/updates/2023-09-06/1265877_025852_updates.jpg

Title: شادی سے چند دن قبل پرینیتی چوپڑا کا برسوں پرانا خواب پورا ہونے کو ہے
Article URL: https://jang.com.pk/news/1265881
Description: بالی ووڈ کی معروف اداکارہ پرینیتی چوپڑا شادی سے چند دن قبل اپنا برسوں پرانا خواب پورا کرتے ہوئے کاروباری دنیا میں قدم رکھنے کے لیے تیار ہیں۔فوٹو اینڈ ویڈیو شیئرنگ پلیٹ فارم انسٹاگرام پر اداکارہ نے گزشتہ روز اپنا لگژری جیولری برانڈ لانچ کرنے کا اعلان کیا۔پرینیتی چوپڑا نے اپنے جیولری برانڈ کے لئے کروائے گئے فوٹو شوٹ کی تصویر انسٹاگرام پر پوسٹ کرتے ہوئے جذبات سے بھرا پیغام شیئر کیا اور لکھا کہ ’ گزشتہ کئی برسوں سے، میں انٹرپرینیور بننا چاہتی تھی اور میں یہ دیکھ کر بہت خوش ہوں کہ رواں سال میرے خواب پورے ہو رہے ہیں۔انہوں نے لکھا کہ میں تریتیا جیولری کے ہمراہ بطور سرمایہ کار اور پارٹنر اپنے اگلے وینچر کا اعلان کرتے ہوئے بہت پُرجوش ہوں، میرے لیے یہ وینچر صرف زیورات ہی نہیں بلکہ آپ کے لئے دل سے کچھ خاص پیش کرنا ہے۔انہوں نے بتایا کہ وہ 8 ستمبر کو اپنے لگژری جیولری برانڈ کا افتتاح کرنے کے لئے تیار ہیں۔خیال رہے کہ بھارتی میڈیا رپورٹس کے مطابق چند دنوں بعد 17 ستمبر کو اداکارہ پرینیتی چوپڑا بھارتی سیاست دان راگو چڈھا کے ساتھ راجستھان کے علاقے ادے پور میں نجی تقریب میں رشتہ ازدواج میں منسلک ہوجائیں گی۔
Image URL: https://jang.com.pk/assets/uploads/updates/2023-09-06/1265881_023509_updates.jpg

Title: ورلڈ کپ کے دوسرے مرحلے میں اضافی ٹکٹوں کی فروخت کا اعلان
Article URL: https://jang.com.pk/news/1265951
Description: انٹرنیشنل کرکٹ کونسل (آئی سی سی) نے ورلڈ کپ 2023 کے دوسرے مرحلے میں اضافی ٹکٹوں کی فروخت کا اعلان کردیا۔ ایک بیان میں آئی سی سی کا کہنا ہے کہ دوسرے مرحلے میں 4 لاکھ اضافی ٹکٹ فروخت کےلیے دستیاب ہوں گے، ٹکٹوں کی مانگ بڑھنے کے بعد اضافی ٹکٹیں پیش کرنے کا فیصلہ کیا۔اضافی ٹکٹوں کی دستیابی سے زیادہ شائقین ورلڈ کپ سے لطف اندوز ہوسکیں گے۔ آئی سی سی کرکٹ ورلڈ کپ کا آغاز 5 اکتوبر کو ہوگا۔
Image URL: https://jang.com.pk/assets/uploads/updates/2023-09-06/1265951_095507_updates.jpg

Title: عبدالرحمان ملتان سلطانز کے نئے ہیڈ کوچ مقرر
Article URL: https://jang.com.pk/news/1265949
Description: پاکستان سپر لیگ (پی ایس ایل) کی فرنچائز ملتان سلطانز نے عبدالرحمان کو ہیڈ کوچ مقرر کردیا ہے۔ملتان سلطانز نے عبدالرحمان کو اینڈی فلاور کی جگہ فرنچائز کا ہیڈ کوچ مقرر کیا ہے۔ہیڈ کوچ مقرر کیے گئے عبدالرحمان 5 سال تک بطور اسسٹنٹ کوچ ملتان سلطانز کے ساتھ کام کر رہے تھے۔سبکدوش ہونے والے اینڈی فلاور بھی عبدالرحمان کی کوچنگ کے متعرف ہیں۔اینڈی فلاور نے کہا کہ جب میں بطور کوچ آیا تھا تو میری خواہش تھی کہ عبدالرحمان ہی اسسٹنٹ کوچ ہوں، یہ ایک زبردست کوچ ہیں۔اینڈی فلاور نے مزید کہا کہ ملتان سلطانز کے ساتھ 5 سال زبردست گزرے۔
Image URL: https://jang.com.pk/assets/uploads/updates/2023-09-06/1265949_094315_updates.jpg

Title: ایشیا کپ، پاکستان سمیت 3 ٹیم کل سری لنکا کیلئے روانہ ہوں گی
Article URL: https://jang.com.pk/news/1265952
Description: پاکستان سمیت 3 ٹیمیں کل ایشیا کپ کے باقی میچ کھیلنے کےلیے لاہور سے سری لنکا کےلیے روانہ ہوں گی۔ایشیا کپ سپر فور کے باقی میچز 9 ستمبر سے کولمبو میں شروع ہوں گے، بھارت پہلے ہی وہاں موجود ہے۔میزبان پاکستان، بنگلادیش اور سری لنکا کی ٹیمیں کل 7 ستمبر کو خصوصی پرواز سے کولمبو کےلیے روانہ ہو جائیں گی۔تین ٹیموں کو لے کر جانے والی خصوصی پرواز دن ساڑھے 12 بجے لاہور سے کولمبو کے لیے روانہ ہوگی۔اس خصوصی پرواز میں پاکستان کرکٹ بورڈ (پی سی بی) کے عہدیداران اور کمینٹیٹرز بھی کولمبو جائیں گے۔
Image URL: https://jang.com.pk/assets/uploads/updates/2023-09-06/1265952_095823_updates.jpg

Title: ذکاء اشرف کا جے شاہ کو لکھا خط سامنے آگیا
Article URL: https://jang.com.pk/news/1265921
Description: پاکستان کرکٹ بورڈ (پی سی بی) کے چیئرمین ذکاء اشرف کا ایشین کرکٹ کونسل (اے سی سی) کے صدر جے شاہ کو لکھا گیا احتجاجی خط سامنے آگیا ہے۔پاکستان نے ایشیا کپ کے دوران بارشوں سے متاثر ہونے والے میچز کی وجہ سے ہونے والے مالی نقصان کے ازالے کا مطالبہ کر دیا۔خط میں پی سی بی نے ایشیا کپ کا وینیو منتقل کرنے کے حوالے سے احتجاج کیا اور لکھا گیا کہ یہ خط غیر پیشہ وارانہ طرز عمل کے خلاف احتجاج کے طور پر تحریر کیا گیا ہے۔خط کے متن کے مطابق اے سی سی کی سطح پر فیصلہ سازی میں غیر پیشہ وارانہ طرز عمل اختیار کیا گیا، پی سی بی نے ایشیا کپ کے شیڈول کو حتمی شکل دیے جانے پر متعدد مرتبہ اپنے تحفظات کا اظہار کیا تھا۔خط میں مزید کہا گیا کہ سری لنکا کا انتخاب کرنے کے موقع پر بارش کو مدنظر رکھتے ہوئے تحفظات کا اظہار کیا گیا، ان تحفظات پر اے سی سی نے کوئی توجہ نہیں دی۔پی سی بی کے خط میں یہ بھی تحریر کیا گیا کہ پاک بھارت میچ بارش کی نظر ہونے پر اسٹیڈیم میں موجود اے سی سی کے نمائندگان نے غیر رسمی اجلاس کیا، جس میں کولمبو میں بارشوں کے پیش نظر نئے وینیو کی تلاش کا معاملہ زیر بحث آیا۔خط میں بتایا گیا کہ میٹ آفس کی رپورٹ اجلاس میں پیش کی گئی، جس کے مطابق کولمبو اور پالی کیلے میں بارشیں تھیں جبکہ ہمبنٹوٹا میں بارشیں نہیں ہونی تھیں۔خط کے متن کے مطابق پی سی بی کو اجلاس میں بتایا گیا کہ ایمرجنسی میں ہمبنٹوٹا کا وینیو تجویز کیا گیا ہے، جو میچز کروانے کےلیے سب سے مناسب جگہ ہے۔خط میں بتایا گیا کہ اجلاس کے بعد ایشین کرکٹ کونسل کے جنرل منیجر (جی ایم) آپریشنز تھوسیت پریرا اور پی سی بی کے درمیان رات 9 بج کر 11 منٹ پر ای میل کا تبادلہ ہوا۔پی سی بی خط کے مطابق 5 ستمبر کی صبح 10 بج کر 12 منٹ پر ای میل کے ذریعے بتایا جاتا ہے کہ سری لنکا میں میچز ہمبنٹوٹا میں ہوں گے۔خط کے مطابق کینڈی میں بھارت اور نیپال کے میچ کے اختتام پر بھی پی سی بی اور سری لنکن کرکٹ کے نمائندوں کا اجلاس ہوا، دونوں بورڈز نے لاجسٹک کے انتظامات شروع کردیے اور ہیڈ کیوریٹر کو بھی ہمبنٹوٹا بھیج دیا گیا۔خط میں بتایا گیا کہ 5 ستمبر کو پروڈکشن کا اسٹاف اور کٹس بھی ہمبنٹوٹا روانہ ہوگئی، اسی صبح 10 بج کر 39 منٹ پر اے سی سی کی جانب سے ایک ای میل موصول ہوئی۔خط کے مطابق ای سی سی کی ای میل میں میچز ہمبنٹوٹا منتقل کرنے اور اس کی جلد پریس ریلیز کرنے کا کہا گیا، 27 منٹ بعد اے سی سی کا پی سی بی کو آخری ای میل نظر انداز کرنے کا کہا جاتا ہے۔احتجاجی خط میں بتایا گیا کہ یہ ہمارے لئے پریشان کن تھا کہ پی سی بی کو فیصلہ لینے سے قبل نہ پوچھا گیا نہ ہی رابطہ کیا گیا، اب تک واضح نہیں ہوسکا کہ یہ فیصلے کون کر رہا ہے، اس حوالے سے ہمیں وضاحت درکار ہے۔پی سی بی کے احتجاجی خط میں مزید کہا گیا کہ کولمبو اور کینڈی میں میچز کے لیے کسی صورت ماحول سازگار نہیں ہے۔ذکاء اشرف نے خط میں کہا کہ میں پوچھنا چاہتا ہوں کہ یکطرفہ فیصلے کون کر رہا ہے اور میزبان کو پوچھنا اور مشورہ کرنے کا عمل کیوں نہیں کیا گیا۔خط میں یہ بھی استفسار کیا گیا کہ ایشیا کپ کے بارش سے متاثرہ میچز کی گیٹ منی کے نقصان کا ذمے دار کون ہوگا؟پی سی کے خط میں کہا گیا کہ متاثرہ میچز کی وجہ سے اے سی سی کے ایونٹس کا پوری دنیا میں بدترین تاثر جائے گا، اے سی سی کو بارش سے متاثرہ میچز کی ذمہ داری لینا ہوگی اور مالی نقصان کا بھی ازالہ کرنا ہوگا۔
Image URL: https://jang.com.pk/assets/uploads/updates/2023-09-06/1265921_063339_updates.jpg

Title: ’پاکستان میں ہمارے ساتھ بادشاہوں جیسا برتاؤ کیا گیا‘
Article URL: https://jang.com.pk/news/1265906
Description: بھارتی کرکٹ بورڈ (بی سی سی آئی) کے صدر راجر بنی نے کہا ہے کہ پاکستان میں ہمارے ساتھ بادشاہوں جیسا برتاؤ کیا گیا۔لاہور سے بھارت واپسی کے بعد راجر بنی اور نائب صدر بی سی سی آئی راجیو شکلا نے میڈیا سے گفتگو کی۔راجر بنی نے کہا کہ پاکستان میں ہمارا دو دن کا تجربہ شاندار رہا، ویسی ہی میزبانی ملی جیسے ہمیں 1984 میں ٹیسٹ میچ کے دوران ملی تھی۔ان کا کہنا تھا کہ ہمارے ساتھ بادشاہوں جیسا برتاؤ کیا گیا، پاکستان میں ہمارا وقت بہت ہی اچھا رہا، ہمیں پی سی بی کے آفیشلز سے ملنے کا موقع بھی ملا۔صدر بی سی سی آئی نے مزید کہا کہ ہمارے دورے سے سب بہت خوش تھے، ہمیں بھی اس دورے سے بہت خوشی ہوئی۔اس موقع پر راجیو شکلا کا کہنا تھا کہ 2 روزہ دورہ اچھا رہا، گورنر پنجاب بلیغ الرحمان نے ہمارے اعزاز میں ڈنر رکھا۔انہوں نے کہا کہ پی سی بی کی میزبانی بہت ہی اچھی تھی، پاکستان بورڈ کا مطالبہ تھا کہ دونوں ممالک کے درمیان کرکٹ شروع ہونی چاہیے۔نائب صدر بی سی سی آئی نے مزید کہا کہ ہم نے انہیں بتایا ہے کہ اس کا فیصلہ حکومت نے کرنا ہے، ہم وہی کریں گے جو ہماری حکومت کہے گی، یہ کرکٹ کا دورہ تھا کوئی سیاسی ایجنڈہ نہیں تھا۔
Image URL: https://jang.com.pk/assets/uploads/updates/2023-09-06/1265906_050515_updates.jpg

Title: صدر مملکت عارف علوی کی پاک بنگلادیش میچ دیکھنے کیلئے قذافی اسٹیڈیم آمد
Article URL: https://jang.com.pk/news/1265923
Description: صدر مملکت ڈاکٹر عارف علوی پاکستان اور بنگلادیش کی ٹیموں کا میچ دیکھنے کیلئے قذافی اسٹیڈیم لاہور پہنچے۔صدر مملکت ایشیا کپ سپر فور مرحلے میں پاکستان اور بنگلہ دیش کے درمیان میچ کے موقع پر اسٹیڈیم آئے اور چیئرمین پاکستان کرکٹ بورڈ (پی سی بی) مینجمنٹ کمیٹی ذکاء اشرف کے ساتھ میچ دیکھا۔ اس موقع پر بنگلادیش کے ہائی کمشنر روح العالم بھی موجود تھے۔
Image URL: https://jang.com.pk/assets/uploads/updates/2023-09-06/1265923_062637_updates.jpg

Title: سابق سری لنکن کرکٹر میچ فکسنگ الزام میں گرفتار
Article URL: https://jang.com.pk/news/1265896
Description: سری لنکا کے سابق کرکٹر سچتھرا سینانائیکے کو میچ فکسنگ کے الزام میں گرفتار کرلیا گیا۔غیرملکی میڈیا کے مطابق سچتھرا سینانائیکے پر لنکا پریمئرلیگ 2020 میں کھلاڑیوں کو میچ فکسنگ پر اکسانے کا الزام ہے۔رپورٹس کے مطابق سچتھرا سینانائیکے کو سری لنکن پولیس نے گرفتار کیا ہے اور اگلے 24 گھنٹے کے دوران انہیں عدالت میں پیش کیا جائے گا۔سچتھرا سینانائیکے سری لنکا کی جانب سے 49 ون ڈے، 24 ٹی ٹوئنٹی اور ایک ٹیسٹ میچ کھیل چکے ہیں۔
Image URL: https://jang.com.pk/assets/uploads/updates/2023-09-06/1265896_035935_updates.jpg

Title: نسیم شاہ بنگلادیش کیخلاف میچ میں فیلڈ میں واپس آگئے
Article URL: https://jang.com.pk/news/1265890
Description: ایشیا کپ کے سُپر فور مرحلے میں پاکستان کرکٹ ٹیم کے فاسٹ بولر نسیم شاہ بنگلادیش کے خلاف میچ میں فیلڈ میں واپس آگئے۔نسیم شاہ 6 اوورز باہر رہنے کے بعد فیلڈ میں واپس آئے ہیں۔نسیم شاہ فائن لیگ پر باؤنڈری روکنے کی کوشش میں انجرڈ ہوئے تھے، ساتویں اوور میں انجری کے بعد وہ میدان سے باہر چلے گئے تھے۔نسیم شاہ بظاہر بازوں میں تکلیف کا شکار نظر آئے تھے، ڈریسنگ روم میں پاکستان ٹیم کے میڈیکل اسٹاف نے ان کا معائنہ کیا۔واضح رہے کہ ایشیا کپ کے سُپر فور مرحلے کے پہلے میچ میں بنگلادیش نے پاکستان کے خلاف ٹاس جیت کر بیٹنگ کا فیصلہ کیا ہے۔
Image URL: https://jang.com.pk/assets/uploads/updates/2023-09-06/1265890_035613_updates.jpg

Title: یوکرین: ڈونیٹسک میں روس کا میزائل حملہ، 16 افراد ہلاک
Article URL: https://jang.com.pk/news/1265942
Description: یوکرین کے مشرقی علاقے ڈونیٹسک میں روس کے میزائل حملے سے 16 افراد ہلاک جبکہ 20 زخمی ہوگئے۔یوکرینی حکام کے مطابق ہلاک ہونے والوں میں ایک بچہ بھی شامل ہے۔یوکرین کے صدر زیلنسکی کا کہنا ہے کہ روسی حملے میں مارکیٹ، دکانوں اور فارمیسی کو نشانہ بنایا گیا۔انہوں نے کہا کہ حملے میں ہلاکتوں کی تعداد میں اضافہ ہوسکتا ہے، روسی عفریت کو جتنی جلد ممکن ہو شکست دی جانی چاہیے۔یوکرینی میڈیا کے مطابق روس نے فرنٹ لائن کے نزدیکی شہر کوسٹیانٹینوکا میں میزائل حملہ کیا ہے۔
Image URL: https://jang.com.pk/assets/uploads/updates/2023-09-06/1265942_083101_updates.jpg

Title: معمر خاتون نے ٹرین سفر کے دوران بکری کا بھی ٹکٹ خرید لیا
Article URL: https://jang.com.pk/news/1265912
Description: بھارت میں ایک معمر خاتون نے ٹرین کا سفر کرتے ہوئے اپنی بکری کیلئے بھی ٹکٹ خریدا۔سوشل میڈیا پر وائرل ہونے والی ویڈیو میں دیکھا جاسکتا ہے کہ ٹکٹ چیکر خاتون سے بات کر رہا ہے۔بھارت کے بیوروکریٹ اوانیش شرن نے ویڈیو شیئر کرتے ہوئے کہا کہ خاتون نے ٹرین کا سفر کرنے کیلئے اپنے ساتھ ساتھ بکری کا ٹکٹ بھی خریدا اور یہی بات وہ ٹکٹ چیکر کو بتا رہی ہیں۔میڈیا رپورٹ کے مطابق خاتون کی گفتار سے معلوم ہو رہا ہے کہ یہ مغربی بنگال کی ویڈیو ہے کیونکہ وہ بنگالی زبان میں بات کر رہی ہیں۔
Image URL: https://jang.com.pk/assets/uploads/updates/2023-09-06/1265912_052710_updates.jpg

Title: شادی کے دن دلہا غائب، سسر نے دلہن سے شادی کرلی
Article URL: https://jang.com.pk/news/1265930
Description: انڈونیشیا میں دلہا شادی کے دن غائب ہوگیا، جس پر دلہا کے والد نے دلہن سے شادی کرلی۔انڈونیشیا کے میڈیا کے مطابق نوجوان خاتون کا لڑکے سے بہت پرانا تعلق تھا۔29 اگست کو ان کی شادی ہونا تھی لیکن عین شادی کے وقت لڑکا فرار ہوگیا۔شادی کی تقریب میں مہمان جمع تھے اور ایسے میں مہمانوں کو یہ بتانا کہ لڑکا بھاگ گیا ہے نہایت شرم کی بات ہوتی۔دلہن کے گھر والوں نے شادی کی تیاری پر ڈھائی کروڑ انڈونیشین روپے خرچ کیے تھے اس لیے دلہا کے والد نے خاتون سے شادی کرلی۔
Image URL: https://jang.com.pk/assets/uploads/updates/2023-09-06/1265930_073254_updates.jpg

Title: یوکرین کیلئے امریکی حمایت سے فوجی آپریشن پر کوئی فرق نہیں پڑے گا، روس
Article URL: https://jang.com.pk/news/1265922
Description: روس کا کہنا ہے کہ امریکا کی یوکرین کیلئے امداد اور حمایت سے ہمارے خصوصی فوجی آپریشن پر کوئی فرق نہیں پڑے گا۔امریکی سیکریٹری خارجہ انٹونی بلنکن کے دورہ یوکرین پر ردعمل دیتے ہوئے ترجمان کریملن نے کہا کہ کئی بار یہ بیانات سنے ہیں کہ امریکا یوکرین کی مدد جاری رکھنے کا ارادہ رکھتا ہے۔ان کا کہنا تھا کہ دوسرے لفظوں میں امریکا یوکرین کی حالت جنگ میں حمایت جاری رکھے گا۔انہوں نے کہا کہ اس سے یہ مطلب اخذ کیا جاسکتا ہے کہ امریکا آخری یوکرینی تک یہ جنگ جاری رکھے گا۔
Image URL: https://jang.com.pk/assets/uploads/updates/2023-09-06/1265922_063634_updates.jpg

Title: امریکی سیکریٹری خارجہ غیراعلانیہ دورے پر یوکرین پہنچ گئے
Article URL: https://jang.com.pk/news/1265915
Description: امریکی سیکریٹری خارجہ انٹونی بلنکن غیر اعلانیہ دورے پر یوکرین پہنچ گئے۔غیر ملکی خبر ایجنسی کے مطابق انٹونی بلنکن کی طرف سے ایک ارب ڈالر سے زائد کی نئی امداد کا اعلان متوقع ہے۔امریکی حکام کا کہنا ہے کہ انٹونی بلنکن یوکرین میں دو روز قیام کریں گے۔سیکریٹری خارجہ یوکرین کے صدر وولودومیر زیلنسکی سے بھی ملاقات کریں گے۔ان ملاقاتوں میں یوکرینی حکام سے روس کے خلاف یوکرین کی جوابی کارروائیوں پر تبادلہ خیال ہوگا۔امریکا روس کے خلاف جنگ میں یوکرین کو 43 ارب ڈالر سے زائد کی فوجی امداد دے چکا ہے۔
Image URL: https://jang.com.pk/assets/uploads/updates/2023-09-06/1265915_062237_updates.jpg

Title: شہزادی ڈیانا شاہی محل کی سیڑھیوں سے جان بوجھ کر کیوں گریں؟
Article URL: https://jang.com.pk/news/1265888
Description: شہزادی ڈیانا کے شاہی محل کی سیڑھیوں سے جان بوجھ کر نیچے گرنے کی وجہ سامنے آگئی۔شاہی مبصر اینڈریو مورٹن نے بتایا ہے کہ شہزادی ڈیانا نے خود اس بات کا اعتراف کیا تھا کہ جب شہزادہ ولیم کی پیدائش متوقع تھی تو صرف شاہ چارلس کی توجہ حاصل کرنے کے لیے وہ جان بوجھ کر سیڑھیوں سے نیچے گری تھیں۔شہزادی ڈیانا نے اینڈریو مورٹن کو بھیجی اپنی ریکارڈ شدہ ٹیپ میں اس سچائی کا انکشاف کیا تھا۔انہوں نے برطانوی نشریاتی ادارے کو دیے اپنے ایک انٹرویو میں’بولیمیا‘ نامی بیماری کا شکار ہونے اور اس دوران پیش آنے والی مشکلات کے بارے میں بھی بتایا تھا۔یہاں یہ بتانا ضروری ہے کہ’بولیمیا‘ نامی بیماری کا شکار انسان بہت زیادہ کھانا کھانے لگتا ہے۔
Image URL: https://jang.com.pk/assets/uploads/updates/2023-09-06/1265888_034333_updates.jpg

Title: امریکا، ٹک ٹاک چیلنج نوجوان طالب علم کی جان نگل گیا
Article URL: https://jang.com.pk/news/1265893
Description: سوشل میڈیا پلیٹ فارم ٹک ٹاک پر وائرل ’ون چپس چیلنج‘ 14 سالہ طالب علم کی جان نگل گیا۔غیر ملکی میڈیا رپورٹس کے مطابق امریکی ریاست میساچوسٹس سے تعلق رکھنے والا ایک ہائی اسکول کا دسویں جماعت کا طالب علم مبینہ طور پر جمعہ کو ساتھی طالب علم کی جانب سے چیلنج ملنے پر اسے پورا کرتے ہوئے اپنی جان سے ہاتھ دھو بیٹھا۔خیال رہے کہ سوشل میڈیا پلیٹ فارم ٹک ٹاک پر ان دنوں ’ون چپس‘ نامی چیلنج کافی وائرل ہورہا ہے، جس کا حصہ مختلف سوشل میڈیا انفلوئنسر بھی بن چکے ہیں۔چیلنج کے دوران ’پاکوئی‘ نامی امریکی مسالے دار چپس کھانے ہوتے ہیں، اور انہیں کھانے کے بعد مرچوں کی تاثیر کو کم کرنے کے لئے پانی سمیت کسی قسم کی اشیا کا استعمال نہیں کیا جاسکتا۔حارث وولوبہ نامی طالب علم کی والدہ کا کہنا ہے کہ ان کا 14 سال کا بیٹا مسالے دار چپس کھانے کے بعد بیمار ہوگیا، جسے مقامی اسپتال میں علاج کے لئے منتقل کیا گیا تاہم وہ جانبر نہ ہوسکا۔خیال رہے کہ چیلنج کی پروموشنل ویب سائٹ پر جاری کردہ انتباہ کے مطابق مذکورہ چپس صرف بالغ افراد کے لیے ہیں۔ اس کے ساتھ ہی یہ بھی مشورہ دیا گیا ہے کہ اسے کھانے سے سانس لینے میں دشواری پیدا ہو، بے ہوشی یا متلی کی شکایت محسوس ہو تو فوری طور پر طبی امداد حاصل کی جائے۔پولیس کا کہنا ہے کہ نوجوان کی موت کی اصل وجہ کا تعین ابھی نہیں کیا گیا، تاہم پوسٹ مارٹم رپورٹس سامنے آنے کے بعد حتمی طور پر فیصلہ کیا جائے گا۔
Image URL: https://jang.com.pk/assets/uploads/updates/2023-09-06/1265893_034540_updates.jpg

Title: ’ایلون مسک کو قتل کیا جاسکتا ہے‘
Article URL: https://jang.com.pk/news/1265860
Description: معروف امریکی کمپنی ٹیسلا کے بانی ایلون مسک کو سیاسی شخصیات کی جانب سے ملنے والی دھمکیوں کے بعد والد ایرول مسک کو یہ خدشہ ہے کہ ان کے بیٹے کو قتل کیا جا سکتا ہے۔ایرول مسک نے امریکی جریدے نیو یارکر کے ایک حالیہ آرٹیکل پر سوال اُٹھایا ہے جس میں یوکرین، سوشل میڈیا اور الیکٹرک آٹوموبائل کے حوالے سے حکومتی انتخاب پر ٹیسلا کے سی ای او کے اثر و رسوخ کی بات کی گئی ہے۔اس آرٹیکل میں روس یوکرین تنازعے میں اسپیس ایکس کی اسٹار لنک سیٹلائٹس کی اہمیت پر بھی زور دیا گیا ہے۔امریکی صدر جو بائیڈن نے بھی یہ اپنے ایک بیان میں کہا تھا کہ ایلون مسک کے گزشتہ سال ٹوئٹر خریدنے کے بعد غیر ملکی ممالک کے ساتھ روابط دیکھنے کے لائق ہیں۔اُنہوں نے کہا کہ ایلون مسک کے لیے حکومت کے زیرِ اہتمام ایسا کرنا ایک بڑی کامیابی ہے۔جب ایرول مسک سے پوچھا گیا کہ کیا انہیں خدشہ ہے کہ ایسے حالات میں حکومت ایلون کو قتل بھی کر سکتی ہے تو انہوں نے جواب دیا کہ’جی ہاں‘۔واضح رہے کہ روسی خلائی ایجنسی کے سابق سربراہ دیمتری روگوزین نے گزشتہ سال مئی میں یوکرین کو اسٹار لنک سیٹلائٹ انٹرنیٹ سروس کی فراہمی پر ایلون مسک کو غیر معمولی انداز میں دھمکی دی تھی۔لیکن چند ماہ بعد روسی صدر ولادیمیر پیوٹن نے دیمتری روگوزین کو برطرف کر کے ان کی جگہ یوری بوریسوف کو تعینات کر دیا تھا۔اس کے علاوہ، چند ماہ قبل ٹوئٹر کے عملے کے کئی ارکان نے برطانوی نشریاتی ادارے کو بتایا کہ ایلون مسک ہر جگہ سیکیورٹی کے ساتھ جاتے ہیں لیکن اتنے سارے ملازمین کی برطرفیوں اور دیگر تبدیلیوں کی وجہ سے اب سیکیورٹی کو برقرار رکھنا مشکل ہوگیا ہے۔
Image URL: https://jang.com.pk/assets/uploads/updates/2023-09-06/1265860_122553_updates.jpg

Title: ذخیرہ اندوزوں کو کھلی چھوٹ: اپیل دائر کی جائے، محسن نقوی
Article URL: https://jang.com.pk/news/1265727
Description: لاہور ( این این آئی) نگران وزیراعلیٰ پنجاب محسن نقوی کی زیر صدارت چینی کی قیمتوں سے متعلق اہم اجلاس ہوا ۔سیکرٹری خوراک نے بریفنگ میں بتایاکہ اسٹے آرڈرز کے باعث چینی کے ذخیرہ اندوزوں کو کھلی چھٹی ملی ہوئی ہے‘وزیراعلیٰ محسن نقوی نے ایڈوکیٹ جنرل کو ہدایت کی کہ چینی کی قیمتوں میں استحکام لانے کے لئے اسٹے آرڈرز خارج کرانے کے لئے فوری طورپر اپیل دائر کی جائے۔اجلاس کوبتایاگیاکہ لاہور ہائی کورٹ کے اسٹے آرڈرز کے باعث شوگر ملز کا ریکارڈ نہیں حاصل کرپا رہے ۔
Image URL: https://jang.com.pk/assets/uploads/akhbar/2023-09-06/1265727_050826_updates.jpg

Title: ڈی پی او اٹک اور سی پی او پنڈی کو توہین عدالت کا نوٹس
Article URL: https://jang.com.pk/news/1265728
Description: لاہور (جنگ نیوز) لاہور ہائیکورٹ نے چیف کمشنر اسلام آباد اور پولیس کو کل پرویز الٰہی کو پیش کرنے کا حکم دیدیا ، جسٹس مرزا وقاص رؤف نے بازیابی کیلئے دائر درخواست پر سماعت کی، سیشن جج اٹک اور ڈپٹی سپرنٹنڈنٹ جیل پیش ہوئے تاہم پرویز الہٰی کو ساتھ نہ لائے عدالت نے سیشن جج سے پوچھا کہ کل پرویزالہٰی کو 11بجے اسلام آباد پولیس کے حوالے کیا گیا آپ کب جیل میں پہنچے سیشن جج نے کہا کہ دوپہر کے بعد جیل پہنچا پرویز الہٰی جیل میں نہیں تھےسرکاری وکیل نے بتایا کہ چیک اپ کے بعد پولیس لائن اسلام آباد منتقل کیا گیا ہے عدالت نے کہا کہ سی پی او اور ڈی پی او کہاں ہیں کیوں نہ ان کیخلاف توہین عدالت کی کارروائی عمل میں لائی جائے سپرنٹنڈنٹ جیل کدھر ہیں ایڈیشنل ایڈووکیٹ جنرل نے بتایا سپرنٹنڈنٹ بعض وجوہات کی بنا پر پیش نہیں ہوسکے بعد ازاں عدالت نے سماعت 11 بجے تک ملتوی کرتے ہوئے آئی جی اسلام آباد پولیس اور چیف کمشنر کو بھی طلب کرلیا عدالت نے ڈی پی او اٹک اور سی پی او راولپنڈی کو توہین عدالت کا نوٹس جاری کردیا۔
Image URL: https://jang.com.pk/assets/uploads/akhbar/2023-09-06/1265728_051327_updates.jpg

Title: ’فوج حدود سے تجاوز کررہی ہے نہ حکومت کو ڈکٹیٹ‘
Article URL: https://jang.com.pk/news/1265729
Description: اسلام آباد (نمائندہ جنگ/ نیوز ایجنسیز) نگراں وزیراعظم انوار الحق کاکڑ نے کہا ہے کہ فوج حکومت کو ہر اس معاملے پر اِن پْٹ دے رہی ہے جو ان سے مانگا جارہا ہے فوج معمولی انداز سے بھی اپنی حد سے تجاوز نہیں کر رہی، مجھے اب تک ایسا نہیں لگا کہ میری حکومت کو ڈکٹیٹ کیا جا رہا ہے‘سکیورٹی اور معاشی معاملات پر ہم ساتھ کام کررہے ہیں‘ حکومت اور فوج باہمی احترام سے ایک دوسرے سے بات کرتے ہیں۔غیر ملکی میڈیا سے گفتگو کرتے ہوئے نگراں وزیراعظم نے کہا کہ س بٹگرام میں 9 بچوں کے چیئر لفٹ پر پھنسنے کا واقعہ ہوا، اصولی طور پر صوبائی ڈیزاسٹر مینجمنٹ کو بٹگرام میں کارروائی کرنا چاہیے تھی‘اگر میں سول ملٹری تعلقات کو بنیاد بناتا تو ہم شاید 9 بچے کھو دیتے، چوائس میری تھی فوج سے ریسکیو کرواؤں یا سول ملٹری کی بحث میں الجھا رہوں ، میں نے سول ملٹری کی بحث سے ہٹ کر بچوں کو بچانا ضروری سمجھا۔اگر کوئی چاہتا ہے فوج سے ایسی مدد نہ لی جائے تو پہلے اداروں کی سروس ڈلیوری کو بہتر بنانا ہوگا۔ علاوہ ازیں منگل کو یہاں اپنی زیر صدارت پاکستان انٹرنیشنل ایئر لائنز کے حوالے سے اعلیٰ سطح اجلاس میں گفتگوکرتےہوئےنگران وزیراعظم انوار الحق کاکڑ نے پی آئی اے کی تنظیم نو کے لئے تفصیلی پلان اقتصادی رابطہ کمیٹی میں پیش کرنے کی ہدایت کرتےہوئے کہا ہے کہ ملک کے دور دراز علاقوں کادیگر شہروں سے فضائی رابطہ مزید بہتر بنانے کے لیے اقدامات اٹھائے جائیں، پروازوں کے اوقات کار مسافروں کی سہولت کے مطابق رکھے جائیں۔اجلاس میں نگران وفاقی وزیر خزانہ ڈاکٹر شمشاد اختر، مشیر نگران وزیراعظم برائے ہوا بازی ایئر مارشل(ریٹائرڈ) فرحت حسین، مشیر نگران وزیراعظم احد چیمہ اور متعلقہ سرکاری افسران نے شرکت کی۔ دریں اثناءیو م دفاع و شہداء 6 ستمبر 2023 کے موقع پر اپنے پیغام میںنگران وزیرِ اعظم انوار الحق کاکڑ نے کہا ہے کہ 6 ستمبر کا دن ملی عزم، ہمت، بہادری اور شجاعت کے دن کے طور پر یاد کیا جاتا ہے۔ یہ دن ہماری تاریخ میں قومی عظمت، سالمیت اور خودمختاری کی علامت ہے۔ آج سے 58 سال پہلے اس دن ہماری بہادر فوج کے جوانوں نے یہ ثابت کیا کہ وہ ملک کی سرحدوں کی ہر قیمت پر حفاظت کیلئے ہر دم چوکس اور تیار ہیں۔
Image URL: https://jang.com.pk/assets/uploads/akhbar/2023-09-06/1265729_051936_updates.jpg

Title: کیا مبہم قانون قائم رہ سکتا ہے، چیف جسٹس بندیال
Article URL: https://jang.com.pk/news/1265730
Description: اسلام آباد(نمائندہ جنگ)عدالت عظمیٰ نے نیب آرڈیننس ترمیمی ایکٹ 2022کے خلاف دائر پی ٹی آئی چیئرمین عمران خان کی آئینی درخواست پر سماعت مکمل ہونے کے بعد فیصلہ محفوظ کرلیا ہے‘دوران سماعت چیف جسٹس عمر عطا بندیال نے آبزرویشن دی ہے کہ نیب ترمیمی ایکٹ کو واضح ہونا چاہیے تھا، کیا ایک مبہم قانون قائم رہ سکتا ہے؟ نیب ترامیم کامقصد تویہ ہوا کہ سزایافتہ مجرم کہے گا کہ میری سزا ختم ہوگئی ہے اس لئے پیسے واپس کرو‘چیف جسٹس نے کہا ہے کہ'حالیہ ترامیم کے ماضی سے اطلاق کا مقصد کیا ہے؟‘جسٹس اعجاز الااحسن نے کہاکہ ایسا نہیں ہے کہ پارلیمنٹ جو چاہے وہ کر لے، جو شخص 1985 میں جرم تسلیم کر چکا ہے اور رقم ادا کر دی ہے کیا 2020 میں اسکی سزا ختم کر کے رقم واپس کردیں گے؟جسٹس منصور علی شاہ نے ایک بار پھر پارلیمنٹ کی خود مختاری کا دفاع کرتے ہوئے کہا کہ کیا آئین پارلیمنٹ کو موثر بہ ماضی قانون بنانے کی اجازت نہیں دیتا ہے؟ آئین پڑھ کر بتائیں کہ پارلیمنٹ ایسا قانون نہیں بنا سکتی ہے جس کا اطلاق ماضی سے ہو؟ درخواست گزار عمران خان کے وکیل خواجہ حارث کی جانب سے نیب ترمیمی ایکٹ میں خامیوں کی نشاندہی پر چیف جسٹس نے استفسار کیا کہ زیر غور کیس میں عدالت کیا کر سکتی ہے؟قانون سازی کے وقت تمام پہلوئوں کا جائزہ لیا جانا چاہیے تھا،جسٹس منصور علی شاہ نے تجویز دی کہ معاملہ واپس پارلیمان کو بھیجا جا سکتا ہے،جس پر چیف جسٹس نے کہا کہ اگر ہم پارلیمان کو بھیج دیتے ہیں تو اس دوران نیب ترمیمی ایکٹ کا کیا ہو گا؟کیا قانون کو کالعدم قرار نہیں دینا ہو گا؟ خواجہ حارث نے چیف جسٹس کی آبزرویشن سے اتفاق کرتے ہوئے کہا کہ یہ سوال اہم ہے کیونکہ اکثر لوگ ان ترامیم سے فائدہ اٹھا چکے ہیں ، پراسکیوٹر جنرل نیب نے بتایا کہ 2022 میں 386 ریفرنس ہمیں واپس ہوئے ہیں،۔ایڈیشنل اٹارنی جنرل نے اٹارنی جنرل کے پیش نہ ہونے پر معذرت کرتے ہوئے بتایا کہ وہ ملک میں موجود نہیں ہیں تاہم ان کی جانب سے تحریری معروضات جمع کروادی جائیں گی ،جس پر چیف جسٹس نے کہا پہلے بتا دیتے تو ہم ریگولر بینچ میں بیٹھتے، میری ریٹائرمنٹ قریب ہے ،ریٹائرمنٹ سے قبل شارٹ اینڈ سویٹ فیصلہ سنائیں گے،چیف جسٹس عمر عطا بندیال کی سربراہی میںجسٹس اعجاز الاحسن اور جسٹس منصور علی شاہ پر مشتمل تین رکنی بینچ نے منگل کے روز کیس کی سماعت کی تو عمران خان کے وکیل خواجہ حارث نے دلائل پیش کئے تو جسٹس منصور علی شاہ نے استفسار کیا کہ اٹارنی جنرل کہاں ہیں؟جس پر ایڈیشنل اٹارنی جنرل عامر رحمن نے عدالت کو بتایا کہ وہ بیرون ملک گئے ہوئے ہیں، ان کی جانب سے جواب جمع کرا دوں گا، چیف جسٹس نے کہا کہ اگر اٹارنی جنرل نے نہیں آنا تھا تو عدالت کو بتا دیتے، ا ن کے نہ آنے کا معلوم ہوتا تو معمول کے مقدمات کی سماعت کرتے، ان کی وجہ سے صبح ساڑھے 9 بجے کیس مقرر کیا تھا۔
Image URL: https://jang.com.pk/assets/uploads/akhbar/2023-09-06/1265730_051005_updates.jpg

Title: ’چینی بحران کی ذمہ داری دو ججوں پر ڈالنا درست نہیں‘
Article URL: https://jang.com.pk/news/1265731
Description: کراچی (ٹی وی رپورٹ) جیو کے پروگرام ”کیپٹل ٹاک“ میں میزبان حامد میر سے گفتگو کرتے ہوئے صدر اسلام آباد ہائیکورٹ بار ایسوسی ایشن نوید ملک نے کہا ہےکہ نیب ترامیم کالعدم ہونے سے تمام کے تمام کیسز دوبارہ کھل جائیں گے. صدر سپریم کورٹ بار ایسوسی ایشن عابد زبیری نے کہا کہ چینی بحران کی ذمہ داری دو قابل ججوں پر ڈالنا درست نہیں ہے عدلیہ قانون کی بالادستی کا ساتھ دے تو تمام مسائل حل ہوسکتے ہیں،ن لیگ کے سینئر رہنما عطاء اللہ تارڑ نے کہا کہ ،مسلم لیگ ن کے رہنماؤں کے تمام کیسز میرٹ پر ختم ہوئے۔ن لیگ کے سینئر رہنما عطاء اللہ تارڑ نے کہا کہ یہی عدالت اور جج صاحبان تھے جب چاند رات کو کسی کی بہن کو نیب گرفتار کرلیتی تھی، ایک والد کو اذیت دینے کیلئے اس کے سامنے اس کی بیٹی کو گرفتار کرلیا جاتا تھا، احد چیمہ نے تین سال بغیر سزا جیل کاٹی لیکن عدالت سے اسے ضمانت نہیں ملی، نواز شریف اور شہباز شریف کی والدہ کی میت پڑی تھی اور احتساب عدالت کے جج نے کہا کہ ہر حال میں جرح کروں گا،میرے خلاف ٹونٹی چوری کا پرچہ بنانے کی کوشش کی گئی۔ عطاء تارڑ کا کہنا تھا کہ میں نہیں جانتا پرویز الٰہی کو کس کیس میں گرفتار کیا گیا ہے، جسٹس امجد رفیق کا ٹرانسفرپرویز الٰہی کا کیس لگنے کے بعد نہیں ہوا، انہیں 30جولائی کو جاری ڈیوٹی روسٹر کے مطابق ملتان بھیجا گیا جسٹس قاضی فائز عیسیٰ کے خلاف ریفرنس لانے کی کیا وجہ تھی، کیا اس وقت کے کرتا دھرتا لوگ فیض آباد دھرنے سے ناخوش نہیں تھے، ریڈ زون میں جلاؤ گھیراؤ کیا گیا تو سپریم کورٹ کے تین چار عمراندار ججوں نے کہا شاید ہمارے عمران کو خبر ہی نہ ہوئی ہو۔ عطاء تارڑ نے کہا کہ حکومت اور عدلیہ میں محاذ آرائی ختم ہونی چاہئے اس کیلئے عدلیہ کو غیرجانبدار ہونا پڑے گا، اللہ کرے چیف جسٹس عمر عطابندیال نیب قانون میں ساری ترامیم کو اڑادیں، نیب ترامیم ختم ہونے سے بلین ٹری سونامی، مالم جبہ، ہیلی کاپٹر، فارن فنڈنگ، 190ملین پاؤنڈز اور توشہ خانہ کیسوں میں اتنی جان پڑجائے گی کہ لاڈلا اگلے پانچ سال باہر آتا نظر نہیں آتا،مسلم لیگ ن کے رہنماؤں کے تمام کیسز میرٹ پر ختم ہوئے، شہباز شریف پر آشیانہ ہاؤسنگ اسکیم اور اثاثوں سے متعلق کیس میرٹ پر ختم ہوا شہباز شریف پر صرف ایک کیس جو گندے نالے کا تھا نئے نیب قانون کی وجہ سے ختم ہوا، نواز شریف پر چوہدری شوگر مل کا ریفرنس عدم ثبوت پر آج تک دائر ہی نہیں ہوسکا۔
Image URL: https://jang.com.pk/assets/uploads/akhbar/2023-09-06/1265731_051456_updates.jpg

Title: ’بلیک مارکیٹ کیخلاف ٹاسک فورس ہمارے مطالبے پر بنی‘
Article URL: https://jang.com.pk/news/1265732
Description: کراچی (ٹی وی رپورٹ) جیو کے پروگرام ”آج شاہزیب خانزادہ کے ساتھ“ میں گفتگو کرتے ہوئے چیئرمین ایکسچینج کمپنیز آف پاکستان ملک بوستان نے کہا کہ بلیک مارکیٹ کیخلاف ٹاسک فورس ہمارے مطالبے پر بنائی گئی ہے ، ماہر معیشت شبر زیدی نے کہا کہ آرمی چیف نے اعتماد سازی کی ہے جو اچھی بات ہے، صرف اسٹاک مارکیٹ یا ڈالر مینج کرنے سے پاکستان کھڑا نہیں ہوسکتا ، میزبان شاہزیب خانزادہ نے پروگرام میں تجزیہ پیش کرتے ہوئے کہا کہ آرمی چیف جنرل عاصم منیر نے لاہور اور کراچی میں بزنس کمیونٹی سے ملاقات کی، ملاقات میں موجود کاروباری شخصیات آرمی چیف سے منسوب بڑے بڑے دعوے کررہی ہیں۔ ماہر معیشت شبر زیدی نے کہا کہ بزنس کمیونٹی سے ملاقاتوں کا میرا جو تجربہ رہا ہے میں پرامید نہیں ہوں، یہ اعتماد سازی کیلئے تو ہوسکتا ہے لیکن عملی طور پر خامیاں نظر آتی ہیں، شبر زیدی کا کہنا تھا کہ پاکستان کے بنیادی مسائل پر ہم بات ہی نہیں کررہے، میں نے بطور چیئرمین ایف بی آر دکانداروں سے کہاتھا کہ آپ اسمگل شدہ سامان نہ بیچیں میں کسٹم والوں کو کراچی سے نکال لیتا ہوں لیکن ان کا کہنا تھا ہم اسمگل شدہ سامان بیچیں گے۔ شبر زیدی نے کہا کہ ایران اور پاکستان کے درمیان پٹرول پر 180روپے لیٹر کا مارجن ہے، تبدیلی لانے کیلئے آرمی چیف کو ٹھوس اقدامات کرنا ہوں گے، آرمی چیف مارکیٹیں چھ بجے بند کرادیں، 2ہزار سی سی کی گاڑیاں چھ مہینے کیلئے بندکرادیں ، پانچ ہزار کا نوٹ اور ایکسچینج کمپنیاں بند کردیں شبر زیدی کا کہنا تھا کہ ریفائنری لگانے سے کیش نہیں آئے گا بلکہ مشینری میں واپس چلی جائے گی، 100ارب ڈالر کی سرمایہ کاری لے آئیں تب بھی آ پ کا کیش نہیں بڑھے گا، پاکستان کے عوام کو غلط مشورے دے کر غلط امیدیں نہیں دینا چاہتا۔ شبر زیدی نے کہا کہ معیشت بچانے کیلئے جو ادارہ ذمہ داری لے گا وہ کل عوام سے گالیاں کھائے گا، اسٹیبلشمنٹ اور سیاسی جماعتوں سمیت تمام اسٹیک ہولڈرز مل کر ذمہ داری لیں۔ شبر زیدی نے کہا کہ 320روپے کے ڈالر، 20فیصد شرح سود، بیروزگاری کے ساتھ پاکستان کا غریب آدمی مرگیا ہے، بزنس مین تو بڑی گاڑیوں میں آرہا ہے عام آدمی مرگیا ہے، پاکستان اسٹاک ایکسچینج نہیں ہے کچھ اور ہے۔ شبر زیدی کا کہنا تھا کہ پاکستان ڈیفالٹ سے نہیں بچا ہے، پاکستان کو 2023ء سے 2028ء تک کیش فلو میں28ارب ڈالرز کا انتظام کرنا ہے۔ ملک بوستان کا کہنا تھا کہ ایکسچینج کمپنیوں کے باہر بلیک مارکیٹ والوں پر کریک ڈاؤن ہوا ہے، یہ غلط خبر چلائی گئی ہے کہ سیکیورٹی اہلکاروں کو ایکسچینج کمپنیوں کے دفاتر میں مانیٹرنگ کیلئے تعینات کردیا گیا ہے، اہلکار دفاتر میں آکر صرف یہ پوچھ رہے تھے کہ کس ایکسچینج کمپنی میں کیا ریٹ چل رہا ہے، ٹاسک فورس ایکسچینج کمپنیوں کیلئے نہیں بلیک مارکیٹ والوں کیلئے بنائی گئی ہے، بلیک مارکیٹ کیخلاف ٹاسک فورس ہمارے مطالبے پر بنائی گئی ہے ، کاروباری شخصیت عقیل کریم ڈھیڈی نے کہا کہ آرمی چیف نے یہ نہیں کہا کہ کوئی بھی سیاسی جماعت پاکستان سے مخلص نہیں ہے، آرمی چیف سے سیاسی جماعتوں سے منسوب جملہ میں نے نہیں سنا، یہ ضرور کہا گیا کہ پاکستان مشکلات میں ہے، پاکستان کے ساتھ جو کچھ ہوچکا ہے مزید برداشت نہیں کریں گے، سیاسی جماعتوں میں اچھے لوگ بھی ہیں برے لوگ بھی ہیں، آرمی چیف نے کراچی کے حالات بہتر کرنے اور اسمگلنگ روکنے سے متعلق بات کی تھی، انہوں نے کہا کہ روپے کی قدر کے حوالے سے کام کررہے ہیں، چین نے پاکستان کو ڈیفالٹ نہ ہونے دینے کی یقین دہانی کروائی ہے، چین نے پچھلے پانچ ارب ڈالرز ری شیڈول کیے آگے بھی سپورٹ کرے گا، آرمی چیف نے بتایا کہ سعودی عرب، متحدہ عرب امارات سمیت خلیجی ممالک کو پاکستان میں سرمایہ کاری کیلئے راغب کررہے ہیں، آرمی چیف نے چار لوگوں کے نام دیئے جو پاکستان میں پچیس پچیس ارب ڈالرز کی سرمایہ کاری کریں گے، ان کی زیادہ دلچسپی کارپوریٹ فارمنگ، لائیو اسٹاک، ڈیری اور مائننگ میں سرمایہ کاری کرنے میں ہے۔ عقیل کریم ڈھیڈی کا کہنا تھا کہ پاکستان اپنا سسٹم بہتر کرلے تو سرمایہ کاری پاکستان آسکتی ہے، پاکستان میں پہلے بھی براہ راست غیرملکی سرمایہ کاری آتی تھی مگر ہماری کوتاہیوں کے سبب کامیاب نہیں ہوپاتی تھی،عقیل کریم ڈھیڈی کا کہنا تھا کہ آرمی چیف کو بتایا تھا ایکسپورٹ میں انڈر انوائسنگ ہورہی ہے، ہمیں دی گئی بریفنگ کے بعد فالو اپ بھی ہورہا ہے، فالواپ میں آج میٹنگ بھی ہوئی ہے، ہم بہت برا وقت دیکھ چکے ہیں سب کو جاگنے کی ضرورت ہے، بلیک منی ختم کرنے کیلئے پانچ ہزار کا نوٹ ختم کرنا چاہئے، مارکیٹیں چھ بجے بند کرنا اچھی بات ہے لیکن اس وقت ایشو یہ نہیں ہے۔
Image URL: https://jang.com.pk/assets/uploads/akhbar/2023-09-06/1265732_052104_updates.jpg

Title: اسٹیبلشمنٹ ڈویژن سے ملٹری سیکریٹری برانچ کے طرز پر کام کروایا جائے
Article URL: https://jang.com.pk/news/1265733
Description: اسلام آباد (تجزیہ: انصار عباسی) آرمی چیف کا معاشی بحالی اور ہر طرح کے مافیاز کی روک تھام کا ویژن مکمل طور پر فوج کی طاقت پر منحصر ہے۔ ہمارے طرز حکمرانی میں پائی جانے والی بیماریوں سے نمٹنے کا بنیادی چیلنج کسی کی توجہ کا مرکز نہیں۔ سویلین انتظامیہ کی پوری مشینری کوئی کام نہیں کر رہی اور کارکردگی دکھانے میں ناکام ہو چکی ہے، معیشت اور خراب طرز حکمرانی سمیت تمام شعبہ جات میں ہماری ناکامیوں کی اہم وجہ یہی ہے۔ ملک کو درپیش معاشی چیلنجز اور مسائل سے نمٹنے کیلئے خصوصی سرمایہ کاری سہولت کونسل (ایس آئی ایف سی) کا قیام سویلین حکام کی ناکامی کا نتیجہ ہے۔ آرمی چیف نے ملک کے بڑے تاجروں کے ساتھ اپنی حالیہ گفتگو میں اسمگلنگ کی روک تھام، قبضہ مافیا کو روکنے، بدعنوانی کے خاتمے اور دیگر اہم مسائل سے نمٹنے کیلئے عزم ظاہر کیا ہے۔ وفاقی، صوبائی اور ضلعی نظام کی تمام سطحوں پر سویلین انتظامیہ کے بڑے حجم کی وجہ سے فوج ہر جگہ اس کی جگہ نہیں لے سکتی۔ سویلین بیوروکریسی جن مسائل سے دوچار ہے انہیں ٹھیک کرنے سے ہمارے طرز حکمرانی کے بیشتر مسائل کو حل کرنے میں مدد ملے گی۔ اس کیلئے بڑی اصلاحات یا بھاری بھر کم فنڈنگ کی ضرورت نہیں۔ وفاقی سطح پر اسٹیبلشمنٹ ڈویژن اور صوبوں کے سروسز اینڈ جنرل ایڈمنسٹریشن محکموں کو جی ایچ کیو کے ملٹری سیکرٹری کی برانچ کے طرز پر چلانے کے صرف ایک فیصلے کی وجہ سے بڑا فرق واضح نظر آئے گا۔ سویلین بیوروکریسی کو غیر سیاسی بنائیں، پاک فوج کے ایم ایس برانچ کی طرح اسٹیبلشمنٹ ڈویژن کو بیوروکریسی کا پرسنل مینجمنٹ اور کیریئر پلاننگ کرنے دیں،واسطے داریوں اور ریکوزیشن کی بنیاد پر افسران کے تقرر و تبادلے کو فی الفور ختم کیا جائے۔ اسٹیبلشمنٹ ڈویژن کو درست کام کیلئے درست شخص کا انتخاب کرنے دیا جائے۔ کسی بیرونی اثر و رسوخ کی اجازت نہیں ہونی چاہیے۔ اسٹیبلشمنٹ ڈویژن (صوبوں میں ایس اینڈ جی اے ڈی) کو بااختیار بنانے اور بحال کرنے کیلئے صرف وزیر اعظم کی مکمل حمایت کی ضرورت ہے اور اسٹیبلشمنٹ ڈویژن کو تحفظ فراہم کرنے کی ضرورت ہے تاکہ ادارہ کسی بیرونی اثر و رسوخ میں آئے بغیر ملک کے اہم سرکاری ملازمین کے ادارے کے طور پر کام کرے۔ ایک ادارے کے طور پر پاک فوج کی طاقت کا براہ راست تعلق اس کی ایم ایس برانچ کی طاقت سے ہے۔ میرٹ کی بنیاد پر تقرریاں اور ترقیاں، ہر افسر کی صلاحیتوں اور کارکردگی کی بنیاد پر کیرئیر مینجمنٹ، مناسب تربیت، درست ایوالیوشن اور اور اندرونی احتساب ایم ایس براچ کے خصوصی دائرۂ کار میں آتا ہے۔ کسی سیاسی یا بیرونی مداخلت کو قبول نہیں کیا جاتا۔ اس کی ببجائے، اگر کسی شخص کی طرف سے ایسی کوئی کوشش کی جاتی ہے تو اس افسر کو کیریئر میں نقصان ہوتا ہے۔ اس کے برعکس اگر اسٹیبلشمنٹ ڈویژن کو دیکھیں تو یہ صرف ایک پوسٹ آفس کے طور پر کام کرتا ہے اور ہر طرف سے بیرونی اثرات کی بنیاد پر افسران کی تقرری کرتا ہے۔ کوئی کیریئر مینجمنٹ نہیں، درست کام کیلئے درست افسر مقرر کرنے کا کوئی تصور نہیں، ہر سطح پر ترقی یا تقرری سیاسی بنیادوں یا اثر رسوخ کی بنیاد پر کی جاتی ہیں حتیٰ کہ افسر کی ساکھ، تجربے اور یہاں تک کہ متعلقہ عہدے پر بھی غور نہیں کیا جاتا ہے اور اسے مقرر کر دیا جاتا ہے۔ گزشتہ 75 برسوں کے دوران 20 سے زائد کمیشن اور کمیٹیاں تشکیل دی گئیں اور یکے بعد دیگرے آنے والی حکومتوں کو تحقیقاتی رپورٹس اور تجاویز پیش کی گئیں لیکن زیادہ تر مجوزہ اصلاحات پر سیاسی وجوہات اور بیوروکریسی کو سیاست سے پاک کرنے کے سیاستدانوں کے آمادہ نہ ہونے وجہ سے عمل نہیں ہو سکا۔ سول سروس ریفارمز کی تاریخ بتاتی ہے کہ سول بیوروکریسی سے زیادہ سیاسی قیادت اور حکمران (جمہوری اور آمر دونوں) نظام کو بہتر بنانے میں بڑی رکاوٹ رہے ہیں کیونکہ وہ خود کو بیوروکریسی کے معاملات میں مداخلت سے روکنے سے باز نہیں آتے۔ 1996 سے 2008تک سول سروس ریفارمز کے حوالے سے 6؍ مرتبہ ریسرچ رپورٹ تیار کی گئی۔ بیشتر ریسرچ رپورٹس جنرل مشرف کے آمرانہ دور میں تیار ہوئیں، ان رپورٹس میں سویلین بیوروکریسی کی خامیوں کی نشاندہی کی گئی تھی۔ لیکن اس ضمن میں تمام تر کام کو روک دیا گیا کیونکہ فوجی آمر نے بھی ذاتی سیاسی فائدے کی وجہ سے بیوروکریسی کو غیر سیاسی کرنے سے گریز کیا۔
Image URL: https://jang.com.pk/assets/uploads/akhbar/2023-09-06/1265733_051555_updates.jpg

Title: ’امید نہیں یقین ہے 4 ماہ میں انتخابات ہوسکتے ہیں‘
Article URL: https://jang.com.pk/news/1265734
Description: کراچی (ٹی وی رپورٹ) نگران وزیراعظم انوارالحق کاکڑ نے کہا ہے کہ مجھے امید نہیں یقین ہے 4 ماہ میں انتخابات ہوسکتے ہیں،بجلی بحران پر قابو پانے کے لئے کوئی انقلابی حل نہیں ہے،میں شہبا ز شریف اور راجہ ریاض کے فیصلوں کی وضاحت کرنے کے قابل اپنے آپ کو نہیں سمجھتا۔شہباز شریف جب خود وزیراعظم بنے تھے تو انہو ں نے ایک انٹرویو میں میراجام کمال کا ذکرلگ بھگ سوا سال پہلے کیا تھا۔انتخابات میں التوا کے حوالے سے قیاس آرائیاں ہیں کہ التوا کا شکار ہوجائیں میری قیاس آرائی یہ ہے کہ انتخابات زیر التوا نہیں ہوں گے۔مجھے یہ لگتا ہے کہ تین سے چار ماہ میں ہم انتخابی عمل کی طرف جائیں گے ۔ صدر کا منصب اس وقت تک جاری و ساری رہے گاجب تک ان کا متبادل منتخب نہیں ہوتا۔اگر صدر اپنا عہدہ چھوڑتے ہیں تو چیئرمین سینیٹ صدر کے طور پر اپنا کردار ادا کریں گے ۔ان خیالات کا اظہار انہوں نے ایک انٹرویو میں کیا۔نگران وزیر اعظم انوار الحق کاکڑ نے کہا کہ بجلی کے بلوں میں فوری طور پر تبدیلیاں نہیں لاسکیں گے لیکن اس کو بتدریج مینج اور کنٹرول کرنے کی طرف ہم لا رہے ہیں ۔
Image URL: https://jang.com.pk/assets/uploads/akhbar/2023-09-06/1265734_051504_updates.jpg

